<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=utf-8" />
 <title>
  Come prima meglio di prima, di Luigi Pirandello
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.blockquote {margin: 1em 10%; font-size: 95%; }
.blockquote p {line-height: 1em;}
.speaker {text-align: center; margin-top: 1em;}
.center {text-align: center; text-indent: 0;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}
h3 {font-size: 120%;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
.x-ebookmaker hr.silver {display: none;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}
.pad1 {margin-top: 1em;}

.small {font-size: 85%;}
.large {font-size: 115%;}
.x-large {font-size: 130%;}
.main-t {font-size: 200%;}
.smcap {font-variant: small-caps;}

ul {list-style-type: none; line-height: 1.2em;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
.x-ebookmaker .covernote {visibility: visible; display: block;}

    </style>
  </head>
<body>

<div style='text-align:center; font-size:1.2em; font-weight:bold'>The Project Gutenberg eBook of Come prima meglio di prima, by Luigi Pirandello</div>

<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>

<table style='margin-left:0; border-collapse:collapse'>
  <tr><td>Title:</td><td>Come prima meglio di prima</td></tr>
  <tr><td></td><td>Commedia in tre atti</td></tr>
</table>

<div style='display:block; margin-top:1em; margin-bottom:1em; margin-left:2em; text-indent:-2em'>Author: Luigi Pirandello</div>

<div style='display:block; margin:1em 0'>Release Date: January 14, 2021 [eBook #64291]</div>

<div style='display:block; margin:1em 0'>Language: Italian</div>

<div style='display:block; margin:1em 0'>Character set encoding: UTF-8</div>

<div style='display:block; margin-left:2em; text-indent:-2em'>Produced by: Barbara Magni and the Online Distributed Proofreading Team at http://www.pgdp.net (This file was produced from images made available by The Internet Archive)</div>

<div style='margin-top:2em; margin-bottom:4em'>*** START OF THE PROJECT GUTENBERG EBOOK COME PRIMA MEGLIO DI PRIMA ***</div>

<div class="booktitle">
<h1>
COME PRIMA MEGLIO DI PRIMA
</h1>
</div>

<hr class="silver" />

<div class="titlepage">
<p class="large">
MASCHERE NUDE
</p>

<hr class="mid" />

<p class="pad2 x-large">
LUIGI PIRANDELLO
</p>

<p class="pad2 main-t">
COME PRIMA<br />
MEGLIO DI PRIMA
</p>

<p class="pad1">
COMMEDIA IN TRE ATTI
</p>

<p class="pad4">
1921<br />
<span class="large">R. BEMPORAD &amp; F. — <span class="smcap">Editori</span> — FIRENZE</span><br />
<span class="small">Librerie a Firenze, Milano, Roma, Pisa, Napoli, Palermo, Trieste<br />
Torino e Genova: S. Lattes e C.</span>
</p>
</div>

<div class="verso">
<hr class="mid" />
<p>
PROPRIETÀ LETTERARIA RISERVATA
</p>

<p>
per tutti i paesi compresi la Svezia, la Norvegia e l'Olanda
</p>

<p>
<i>Copyright 1921 by R. Bemporad e Figlio</i>
</p>

<p>
1921 — Tipografia Luigi Parma — Bologna — Via Tre Novembre, 7
</p>
<hr class="mid" />
</div>

<div class="chapter">
<p>
<span class="pagenum" id="Page_5">[5]</span>
</p>

<h2 id="personaggi">PERSONAGGI</h2>
</div>

<ul>
<li>FULVIA GELLI, (Flora e Francesca).</li>
<li>SILVIO GELLI, suo marito.</li>
<li>LIVIA, loro figlia.</li>
<li>MARCO MAURI.</li>
<li>La zia ERNESTINA GALIFFI.</li>
<li>BETTA, vecchia governante.</li>
<li>Don CAMILLO ZONCHI.</li>
<li>La vedova NÀCCHERI.</li>
<li>GIUDITTA, sua figlia.</li>
<li>Il fattore ROGHI.</li>
<li>Il signor CESARINO, organista e maestro di musica.</li>
<li>La signora BARBERINA, sua moglie.</li>
<li>Un commesso di negozio.</li>
<li>GIOVANNI, giardiniere</li>
<li>Una bambinaja.</li>
</ul>

<p class="center">
Il primo atto, in un paese della Valdichiana; il secondo
e il terzo, in una villa presso il lago di Como. — Oggi.
</p>

<div class="chapter">
<p>
<span class="pagenum" id="Page_7">[7]</span>
</p>

<h2 id="atto1">ATTO PRIMO</h2>
</div>

<div class="chapter">
<p>
<span class="pagenum" id="Page_8">[8]</span>
</p>

<h3>SCENA</h3>
</div>

<p>
Una sala della <i>Pensione Zonchi</i>: vasta sala di vecchia
casa a cui l'intonaco nuovo non riesce a mascherar la
vecchiaja. Un ampio e alto uscio a vetri nel mezzo lascia
scorgere la scura saletta d'ingresso, che ha in fondo, a
sua volta, un usciolino aperto sulla scaletta dell'orto,
di cui si vede il pianerottolo con la ringhierina di legno
verde, scolorita. Lo sfondo, oltre questa ringhierina, è
di cielo, e luminoso, perchè la casa sorge alta sul colle
e da quel pianerottolo si gode la vista della grande vallata
e si dòmina la via che da essa sale al colle, girandolo
due volte.
</p>

<p>
L'uscio a vetri, chiuso, non lascia più intravedere
la saletta d'ingresso, perchè a una certa altezza ha sui
vetri una tendina di mussola celeste, goffa e nuova, fissata
rusticamente alle bacchette.
</p>

<p>
Nella sala, il solito arredo delle vecchie pensioni di
provincia, disposto con meticolosa simmetria. Una stufa
di porcellana; un canapè d'antica foggia, con poltroncine
e seggiole imbottite, adorni di cuscini e ricamini
fatti in casa; una mensola non meno antica con un
grande specchio dalla grossa cornice rameggiata e dorata,
coperta da una garza celeste, ingiallita, a riparo
delle mosche; vasetti con fiori di carta; una cantoniera
con ninnoli di vecchia majolica; oleografie volgari, un
po' annerite, alle pareti, e un'antica pendola che batte
le ore e mezz'ore con un languido suono di campana
lontana.
</p>

<p>
Usci laterali a destra e a sinistra.
</p>

<p>
Chiara mattinata, sulla fine d'aprile.
</p>

<div class="chapter">
<p>
<span class="pagenum" id="Page_9">[9]</span>
</p>
</div>

<div class="blockquote">
<p>
Al levarsi della tela sono in iscena Don CAMILLO ZONCHI, il
fattore ROGHI, la vedova NÀCCHERI e sua figlia GIUDITTA.
Queste due sul pianerottolo della scaletta dell'orto, in fondo,
guardano giù nella vallata, la Nàccheri con un binòculo, la figlia
Giuditta facendosi solecchio d'una mano, se da lontano lontano,
sulla via che sale al colle, si scorgano le vetture di ritorno dalla
stazione ferroviaria. Don Camillo Zonchi e il Roghi sono nella
sala; questi, seduto su una seggiola presso il canapè; l'altro in
piedi.
</p>

<p>
La vedova Nàccheri, sui cinquant'anni, ha un curioso parucchino
ondulato fitto fitto e pieno di riccetti sulla fronte, stretto in
una reticella. Il volto magro, angoloso, dagli occhi calvi, biavi,
infossati, dà l'impressione d'una maschera, tutto bianco com'è
di cipria e goffamente ritinto; ma con l'orribile effetto d'un
teschio imbellettato. Veste giovenilmente, costringendo la vecchia
persona a una ridicola snellezza e a una buffa formosità. Parla
a scatti e con quasi legittimo impero al cognato; con piglio
scostante, alla figlia, di cui è gelosa; agli altri, con una languida
importanza di decaduta signora. La figlia Giuditta ha ventott'anni:
abbandonata dal marito, è umile e trasandata; capelli
cascanti, viso giallo incavato, e un'aria smarrita di povera bestia
raccolta per carità. Don Camillo Zonchi ha cinquantaquattr'anni:
canonichetto della Collegiata e maestro di scuola. È un omarino
bruno, itterico, nervoso, con occhietti cattivi. Sopporta lo scandaloso
impero della cognata friggendo d'umiltà vergognosa. Padrone
della <i>Pensione</i>, vi figura da ospite della Nàccheri, a cui, almeno in
apparenza, ne lascia il governo. È senza sottana, con una lunga
giacca di saja nera; colletto da prete fissato alla sottoveste; calzoni
a mezza gamba; calze lunghe di lana e fibbie d'argento alle
scarpette. Il fattore Roghi, sulla quarantina, è un omaccione pesante,
triste, dalla barba non rifatta da parecchi giorni. Ha
una giacca alla cacciatora, un vecchio cappellaccio bianco in
capo: grossi stivaloni da campagna, con sproni.
</p>
</div>

<p class="speaker">
DON CAMILLO
</p>

<p>
(<i>in attesa, rivolto alle due donne che guardano
dalla scaletta dell'orto</i>) No, eh?
</p>

<p>
<span class="pagenum" id="Page_10">[10]</span>
</p>

<p class="speaker">
ROGHI
</p>

<p>
(<i>dopo una breve pausa d'attesa</i>) Sarà un po'
troppo presto.
</p>

<p class="speaker">
DON CAMILLO
</p>

<p>
(<i>stizzito, in attesa ancora della risposta</i>) Ehi,
Giuditta, dico a te!
</p>

<p class="speaker">
LA NÀCCHERI
</p>

<p>
(<i>venendo avanti dalla scaletta, furiosa e schizzante
veleno</i>) Crederei che se ci fosse da vedere,
tra me e la Giuditta, a me e non a lei dovreste
domandare, perchè con questo (<i>mostrando il
grosso binòculo e pigiando sulle parole</i>) se ci
fosse da vedere — vedrei meglio io, che lei.
</p>

<p class="speaker">
DON CAMILLO
</p>

<p>
Eh no, abbiate pazienza, Marianna. Anche con
queste (<i>mostra le lenti e se le inforca sulla punta
del naso</i>), tra me e il signor Roghi, vedo sempre
meno io, che lui.
</p>

<p class="speaker">
ROGHI
</p>

<p>
Ah sì, grazie a Dio, la vista...
</p>

<p class="speaker">
LA NÀCCHERI
</p>

<p>
Ma anch'io, signor Roghi, anch'io! Non ho
punto bisogno di lenti io, sa? nè per leggere, nè
per cucire, nè per veder qua entro certe cose, che
Dio sa se s'avrebbero a vedere!
</p>

<p class="speaker">
DON CAMILLO
</p>

<p>
Eh via, Marianna! Non è di cose da veder qua
entro che si discorre; ma delle vetture giù a valle,
Dio buono, se non si scorgano di ritorno dalla
stazione.
</p>

<p>
<span class="pagenum" id="Page_11">[11]</span>
</p>

<p class="speaker">
GIUDITTA
</p>

<p>
(<i>che ha seguitato a guardare</i>) Eccole, eccole!
Già due! Ma vanno in giù!
</p>

<div class="blockquote">
<p>
La Nàccheri corre a guardare col binòculo.
</p>
</div>

<p class="speaker">
DON CAMILLO
</p>

<p>
In giù? O come in giù? Possibile?
</p>

<p class="speaker">
GIUDITTA
</p>

<p>
Sì. Eccone un'altra! La vettura di Dodo.
</p>

<p class="speaker">
LA NÀCCHERI
</p>

<p>
Ma che di Dodo! Quella di Dodo è la prima!
</p>

<p class="speaker">
GIUDITTA
</p>

<p>
No, mamma; guardate bene: è la terza.
</p>

<p class="speaker">
LA NÀCCHERI
</p>

<p>
La prima!
</p>

<p class="speaker">
DON CAMILLO
</p>

<p>
O la prima o la terza, se vanno in giù...
</p>

<p class="speaker">
LA NÀCCHERI
</p>

<p>
(<i>voltandosi di là verso il cognato, inviperita</i>)
Vi dico che è la prima!
</p>

<p class="speaker">
ROGHI
</p>

<p>
Mi par difficile che si possano distinguere a
tanta distanza. Si vedran di quassù piccine piccine,
così (<i>fa segno sull'indice</i>). E Dodo, mi
scusi, signora Marianna, l'ho visto io partir di
piazza dopo gli altri.
</p>

<p>
<span class="pagenum" id="Page_12">[12]</span>
</p>

<p class="speaker">
LA NÀCCHERI
</p>

<p>
Questo non vorrebbe dir nulla, perchè ha un
cavallo, Dodo, per sua norma, che è un demonio
peggio di lui. Anche a partir l'ultimo, arriva
sempre il primo.
</p>

<p class="speaker">
GIUDITTA
</p>

<p>
(<i>alla madre, guardando sempre</i>) E difatti,
guardi, guardi: ha già sorpassato la seconda e
sta per sorpassar la prima. Tant'è vero che è lui!
</p>

<div class="blockquote">
<p>
La Nàccheri scrolla le spalle e viene in sala.
</p>
</div>

<p class="speaker">
DON CAMILLO
</p>

<p>
Io non so, saran tutte in ritardo stamani. A
quest'ora, di solito (<i>la pèndola batte le undici</i>)
ecco, sono le undici — gli altri giorni, alle undici,
son di ritorno e si vedono alla seconda girata
dello stradone su per la costa. A proposito,
Giudi... (<i>s'interrompe, imbarazzato, cercando di
riprendersi</i>) — cioè, dico...
</p>

<p class="speaker">
LA NÀCCHERI
</p>

<p>
(<i>di nuovo inviperita, chiamando</i>) Giuditta! E
vieni, corri qua a sentir che altro vuol domandarti
tuo zio!
</p>

<p class="speaker">
DON CAMILLO
</p>

<p>
(<i>c. s.</i>) Ma niente, niente... Volevo dire una
cosa... (<i>forzandosi a far viso fermo</i>) una cosa
appunto, che mi pareva da domandar a lei piuttosto
che a voi.
</p>

<p class="speaker">
LA NÀCCHERI
</p>

<p>
(<i>sfidandolo</i>) E su, ditela! Sentiamo!
</p>

<p>
<span class="pagenum" id="Page_13">[13]</span>
</p>

<p class="speaker">
DON CAMILLO
</p>

<p>
(<i>volgendosi al Roghi</i>) Ho insegnato al signor
professore, prima che partisse, la malizia di far
fermare al ritorno la vettura giù sotto al nostro
orto, per tagliar la salita alla scorciatoja, anzichè
fare, con la vettura al passo, tutta la girata fin
quassù in cima.
</p>

<p class="speaker">
LA NÀCCHERI
</p>

<p>
(<i>c. s.</i>) E poi?
</p>

<p class="speaker">
DON CAMILLO
</p>

<p>
Volevo appunto domandare alla Giuditta, se
si era ricordata d'andare ad aprire il cancellino
dell'orto giù.
</p>

<p class="speaker">
LA NÀCCHERI
</p>

<p>
Niente altro? (<i>Rivolgendosi alla figlia, che si
tiene in discosto, mortificata</i>) Su, e rispondi a tuo
zio, se ti sei ricordata!
</p>

<p class="speaker">
GIUDITTA
</p>

<p>
(<i>guardando in là, infastidita</i>) Ma sì, sì, è
aperto.
</p>

<p class="speaker">
LA NÀCCHERI
</p>

<p>
(<i>con un inchino ironico al cognato, come se lo
facesse per conto della figlia</i>) È aperto. — Un ordine
dello zio! Mi pareva assai che non se ne fosse
ricordata! Avesse mai obbedito così a suo marito!
Non mi sarebbe rimasta lì melensa per
casa; sulle braccia, e così, nè acerba, nè matura.
</p>

<p class="speaker">
ROGHI
</p>

<p>
Ma è poi sicuro, don Camillo, che il professore
ritornerà stamattina? Non vorrei star qui
ad aspettarlo inutilmente.
</p>

<p>
<span class="pagenum" id="Page_14">[14]</span>
</p>

<p class="speaker">
DON CAMILLO
</p>

<p>
Ma che! Per ritornare, ritorna di sicuro!
</p>

<p class="speaker">
LA NÀCCHERI
</p>

<p>
Vorrei vedere che non ritornasse! — Ah, io
sono stufa, sa!
</p>

<p class="speaker">
DON CAMILLO
</p>

<p>
Per carità, Marianna!
</p>

<p class="speaker">
LA NÀCCHERI
</p>

<p>
Stufa! stufa! stufa!
</p>

<p class="speaker">
DON CAMILLO
</p>

<p>
State tranquilla, che ritornerà. — Ma non vi
nascondo, caro Roghi, che mi par difficile, difficile
per non dire impossibile, che voglia accettare
il vostro invito.
</p>

<p class="speaker">
ROGHI
</p>

<p>
Neanche per un semplice consulto?
</p>

<p class="speaker">
DON CAMILLO
</p>

<p>
Ma neanche...
</p>

<p class="speaker">
ROGHI
</p>

<p>
A me basterebbe che me la vedesse, la mia
povera bambina!
</p>

<p class="speaker">
DON CAMILLO
</p>

<p>
Eh, se vi riesce che vi venga a vederla! — Detto
e fatto, ve la opera e ve la salva!
</p>

<p>
<span class="pagenum" id="Page_15">[15]</span>
</p>

<p class="speaker">
ROGHI
</p>

<p>
Dio volesse! Verrei a prenderlo subito subito
con l'automobile.
</p>

<p class="speaker">
GIUDITTA
</p>

<p>
Per essere, è la carità in persona!
</p>

<p class="speaker">
DON CAMILLO
</p>

<p>
Già; ma non può. Capirete, dopo il miracolo
di qui...
</p>

<p class="speaker">
LA NÀCCHERI
</p>

<p>
(<i>interrompendo</i>) È giusto qui ci voleva codesto
miracolo!
</p>

<p class="speaker">
DON CAMILLO
</p>

<p>
(<i>con un'occhiataccia alla cognata, passando
sopra all'interruzione</i>) Sparsa la fama, tutti vorrebbero
averlo!
</p>

<p class="speaker">
ROGHI
</p>

<p>
Ma come jeri, a un bisogno, è andato a Sarteano,
così non potrebbe oggi...?
</p>

<p class="speaker">
DON CAMILLO
</p>

<p>
Non può! Avrà più di venti richieste, a dir
poco.
</p>

<p class="speaker">
LA NÀCCHERI
</p>

<p>
E non ci mancherebbe altro che, per carità
degli altri, tenesse qua noi nello scompiglio ancora
per un mese!
</p>

<p class="speaker">
DON CAMILLO
</p>

<p>
Lassù a Merate ha poi la figliuola... avrà i
suoi affari. Era venuto qua per un giorno solo...
</p>

<p>
<span class="pagenum" id="Page_16">[16]</span>
</p>

<p class="speaker">
LA NÀCCHERI
</p>

<p>
E ne son passati la grazia di quarantacinque!
</p>

<p class="speaker">
GIUDITTA
</p>

<p>
Par che la figliuola lassù non sappia ancor
nulla.
</p>

<p class="speaker">
ROGHI
</p>

<p>
Ah sì? Della madre qui?
</p>

<p class="speaker">
DON CAMILLO
</p>

<p>
(<i>ammiccando e accennando con la mano all'uscio
a destra</i>) Piano, eh! piano... S'è già levata
di letto. — (<i>Misteriosamente al Roghi</i>) Ah,
caro Roghi, come non siamo tutti esciti di cervello,
io non lo so!
</p>

<p class="speaker">
ROGHI
</p>

<p>
Con quel giudice, eh?
</p>

<p class="speaker">
DON CAMILLO
</p>

<p>
(<i>irritato</i>) Ma che giudice! Ma che giudice!
Non diciamo giudice, per carità!
</p>

<p class="speaker">
GIUDITTA
</p>

<p>
(<i>molle molle, afflitta</i>) Un matto, s'ha a dire!
</p>

<p class="speaker">
DON CAMILLO
</p>

<p>
(<i>incalzando</i>) Da legare, s'ha a dire!
</p>

<p class="speaker">
GIUDITTA
</p>

<p>
(<i>lamentosamente</i>) Quel che ci fece vedere!
</p>

<p>
<span class="pagenum" id="Page_17">[17]</span>
</p>

<p class="speaker">
DON CAMILLO
</p>

<p>
(<i>collerico, incalzando ancora</i>) Il diavolo! Tutti
i diavoli dell'inferno! Non mi ci fate pensare!
</p>

<p class="speaker">
LA NÀCCHERI
</p>

<p>
(<i>che è stata a mirarli, zio e nipote</i>) Attento
veh, attento, signor Roghi, come parlano adesso
tutt'e due.
</p>

<p class="speaker">
DON CAMILLO
</p>

<p>
(<i>stordito</i>) O come parliamo?
</p>

<p class="speaker">
LA NÀCCHERI
</p>

<p>
Una, molle molle: (<i>rifacendole il verso con
voce nasina</i>) «Quel che ci fece vedere!» E lui,
là, come il rum che dà grazia alla ricotta: (<i>rifacendo
il verso anche a lui</i>) «Il diavolo! Tutti i
diavoli dell'inferno!»
</p>

<p class="speaker">
ROGHI
</p>

<p>
(<i>non potendo tenersi di ridere</i>) Avete voglia
di scherzare, signora Marianna!
</p>

<p class="speaker">
DON CAMILLO
</p>

<p>
Già! Come se proprio ne fosse il momento...
O che non è vero che qua s'è visto il diavolo?
</p>

<p class="speaker">
LA NÀCCHERI
</p>

<p>
Ma no, eh, chè non istà bene, il diavolo in
casa d'un sacerdote come voi. Il terremoto, si
dice! E creda, signor Roghi, che mi sarei tanto
spassata, io, a vederli ballare tutt'e due, zio e
nipote, se per causa loro non fosse toccato di
ballare anche a me!
</p>

<p>
<span class="pagenum" id="Page_18">[18]</span>
</p>

<p class="speaker">
DON CAMILLO
</p>

<p>
Se si potesse saper prima le cose!
</p>

<p class="speaker">
LA NÀCCHERI
</p>

<p>
Gran merito allora, saperle dopo!
</p>

<p class="speaker">
DON CAMILLO
</p>

<p>
Potevo mai supporre che il marito dovesse
accorrer qui?
</p>

<p class="speaker">
LA NÀCCHERI
</p>

<p>
Ma sì, che potevate, se lo chiamaste proprio
voi!
</p>

<p class="speaker">
DON CAMILLO
</p>

<p>
Nossignori! Nient'affatto! Io gli scrissi a
Merate per il mio ministero di sacerdote, appena
ricevuta la confessione.
</p>

<p class="speaker">
ROGHI
</p>

<p>
Ah, quando la signora si tirò?
</p>

<p class="speaker">
DON CAMILLO
</p>

<p>
Precisamente. Volle confessarsi. Per morire in
pace con tutti, chiese per mio mezzo al marito
il perdono de' suoi trascorsi. Ora il professore
poteva rispondere alla mia lettera con un'altra
lettera. Nossignori. Per sua bontà, preferì venire
ad accordar di presenza il perdono.
</p>

<p class="speaker">
ROGHI
</p>

<p>
E trovò qui quell'altro?
</p>

<p class="speaker">
DON CAMILLO
</p>

<p>
Che c'era piombato da Perugia all'alba, poche
ore dopo che la signora s'era ferita. Nel trambusto,
<span class="pagenum" id="Page_19">[19]</span>
in principio, non ce n'eravamo neanche
accorti.
</p>

<p class="speaker">
GIUDITTA
</p>

<p>
Non sapevamo chi fosse la signora...
</p>

<p class="speaker">
DON CAMILLO
</p>

<p>
Si vide lui attorno al letto, che piangeva, piangeva,
come non ho mai visto nessuno!
</p>

<p class="speaker">
ROGHI
</p>

<p>
Eh, l'amante!
</p>

<p class="speaker">
LA NÀCCHERI
</p>

<p>
Sì, amante... Che amante! — Uno dei tanti. — L'ultimo.
</p>

<p class="speaker">
ROGHI
</p>

<p>
Ah, perchè la signora... Sì, dico, — andata
proprio a male?
</p>

<p class="speaker">
LA NÀCCHERI
</p>

<p>
Ma sì, roba... roba da guerra!
</p>

<p class="speaker">
GIUDITTA
</p>

<p>
Piano, per carità!
</p>

<p class="speaker">
LA NÀCCHERI
</p>

<p>
Ih che scrupoli! Non c'è poi mica d'aver tanti
riguardi!
</p>

<p class="speaker">
DON CAMILLO
</p>

<p>
Ma almeno per il professore!
</p>

<p class="speaker">
LA NÀCCHERI
</p>

<p>
Sì — che vi pagherà le spese. Il fastidio, intanto,
non ve lo paga, di sicuro! Di due mesi a
momenti.
</p>

<p>
<span class="pagenum" id="Page_20">[20]</span>
</p>

<p class="speaker">
DON CAMILLO
</p>

<p>
Oh che discorsi! (<i>Poi, ipocritamente al Roghi</i>)
La signora aveva abbandonato da tredici anni il
tetto coniugale, e... (<i>abbandona la frase, socchiudendo
gli occhi, a un indulgente gesto delle mani</i>).
</p>

<p class="speaker">
LA NÀCCHERI
</p>

<p>
(<i>rifacendo smorfiosamente con aria compunta
il gesto del cognato</i>) E... e... (<i>Subito, staccando</i>)
Qua, dietro l'esempio, caro lei, una voglia abbiamo
tutti, ma una voglia di farci male con la
indulgenza e la sopportazione, che Dio, si spera,
ne vorrà tener conto lassù, perchè quaggiù,
quanto agli uomini, non si fa che rider di noi,
gliel'assicuro io!
</p>

<p class="speaker">
DON CAMILLO
</p>

<p>
Ma non è vero!
</p>

<p class="speaker">
LA NÀCCHERI
</p>

<p>
(<i>staccando ancora</i>) Oh, ce n'è, dico, di paesi,
in Valdichiana; e di pensioni qua, per la cura delle
acque, dico, non c'è soltanto la mia! Ebbene:
proprio qua doveva capitare codesta signora, e
proprio da noi! Ma colpa sua, veh! (<i>indica il cognato</i>)
Sua, e di quella lì! (<i>indica la figlia</i>).
</p>

<p class="speaker">
GIUDITTA
</p>

<p>
Son io sempre la colpa di tutto...
</p>

<p class="speaker">
LA NÀCCHERI
</p>

<p>
Se per te non fosse vangelo, sempre, tutto ciò
che dice e fa tuo zio! — E così, m'intende, tutti
i malanni, alla fine, mi si rammucchiano qui! — Ah,
<span class="pagenum" id="Page_21">[21]</span>
che! Non si maturerà mai nulla qui: (<i>cantarellando</i>)
c'è troppe frasche!
</p>

<p class="speaker">
DON CAMILLO
</p>

<p>
La vidi arrivar di sera, in legno! giusto con
Dodo. Sola, mogia mogia, con una valigina... Io
ritornavo da scuola...
</p>

<p class="speaker">
LA NÀCCHERI
</p>

<p>
Non c'ero, io!
</p>

<p class="speaker">
GIUDITTA
</p>

<p>
Ma noi si disse bene, mamma, che la pensione
non era ancora aperta ai forestieri.
</p>

<p class="speaker">
LA NÀCCHERI
</p>

<p>
E dunque, non si doveva pigliare!
</p>

<p class="speaker">
DON CAMILLO
</p>

<p>
Di bujo, una signora sola... Insistette, chiedendoci
posto almeno per la notte...
</p>

<p class="speaker">
GIUDITTA
</p>

<p>
(<i>scotendo in aria le mani</i>) E la notte...
</p>

<p class="speaker">
LA NÀCCHERI
</p>

<p>
Un botto, caro lei, nel silenzio della casa, che
mi fece springar un palmo su dal letto!
</p>

<p class="speaker">
ROGHI
</p>

<p>
Ma si tirò proprio al ventre?
</p>

<p class="speaker">
DON CAMILLO
</p>

<p>
Che! Al cuore aveva mirato.
</p>

<p>
<span class="pagenum" id="Page_22">[22]</span>
</p>

<p class="speaker">
LA NÀCCHERI
</p>

<p>
Lo suppone lui!
</p>

<p class="speaker">
DON CAMILLO
</p>

<p>
Ma sì! Mano di donna... Premendo il grilletto,
la canna — voi capite — s'abbassò. Si ferì
al ventre.
</p>

<p class="speaker">
GIUDITTA
</p>

<p>
Accorremmo tutti. Poverina, sul letto...
</p>

<p class="speaker">
LA NÀCCHERI
</p>

<p>
Poverina, già!
</p>

<p class="speaker">
ROGHI
</p>

<p>
Eh via, in quello stato...
</p>

<p class="speaker">
DON CAMILLO
</p>

<p>
Bianca come un cencio, sorrideva come a chiederci
scusa, e diceva che non era nulla... — Lei
scappò per il medico (<i>indica Giuditta</i>).
</p>

<p class="speaker">
ROGHI
</p>

<p>
Il dottor Balla?
</p>

<p class="speaker">
DON CAMILLO
</p>

<p>
Sapete com'è!
</p>

<p class="speaker">
ROGHI
</p>

<p>
Se lo so! Mi sta lasciando finir così la mia
povera figliuola!
</p>

<p class="speaker">
DON CAMILLO
</p>

<p>
E anche qui difatti disse che non c'era più da
far nulla; quando invece, venuto il professore,
<span class="pagenum" id="Page_23">[23]</span>
si vide che a operarla in tempo non ci sarebbe
stato rischio di sorta; mentre, quando poi la operò
lui, il marito, dopo quattro giorni, già tutta infetta,
capirete, agonizzante, il caso s'era fatto disperato.
</p>

<p class="speaker">
GIUDITTA
</p>

<p>
E quel matto lì che non voleva! non voleva!
</p>

<p class="speaker">
ROGHI
</p>

<p>
Ah sì? — L'amante? Oh bella! Non voleva
che il marito la operasse?
</p>

<p class="speaker">
DON CAMILLO
</p>

<p>
Che! Fece il diavolo a quattro! Se la voleva
caricar su le braccia e portar via, così moribonda,
per non fargliela toccare!
</p>

<p class="speaker">
ROGHI
</p>

<p>
Oh bella!
</p>

<p class="speaker">
DON CAMILLO
</p>

<p>
Perchè diceva che, se il marito la salvava, era
perduta per lui!
</p>

<p class="speaker">
GIUDITTA
</p>

<p>
Ed era più contento che morisse!
</p>

<p class="speaker">
ROGHI
</p>

<p>
E il marito? o come fece a sopportarselo davanti,
e così accanto alla moglie?
</p>

<p class="speaker">
DON CAMILLO
</p>

<p>
Se la prese con me!
</p>

<p class="speaker">
LA NÀCCHERI
</p>

<p>
Che gusto!
</p>

<p>
<span class="pagenum" id="Page_24">[24]</span>
</p>

<p class="speaker">
DON CAMILLO
</p>

<p>
Già, come se non avessi fatto di tutto, io, per
farlo andar via, prima ch'egli arrivasse. Non ci
fu verso! — Tanto vero che non se ne volle andare,
neppur quando arrivò lui, che dopo tutto,
ohè, dico, era il marito!
</p>

<div class="blockquote">
<p>
Giuditta a questo punto, si recherà di nuovo in fondo a
guardare, se si scorgano le vetture di ritorno.
</p>
</div>

<p class="speaker">
LA NÀCCHERI
</p>

<p>
E come gli tenne testa! Bisognava vedere!
</p>

<p class="speaker">
ROGHI
</p>

<p>
Sì, eh?
</p>

<p class="speaker">
DON CAMILLO
</p>

<p>
Col pretesto, capite? che in punto di morte
non c'è più gelosie, e che il marito non poteva,
dice, adontarsi di lui, dopo tredici anni e dopo
ciò ch'era passato. Si dovette mandarlo via con
le guardie.
</p>

<p class="speaker">
GIUDITTA
</p>

<p>
(<i>dal pianerottolo della saletta in fondo, annunziando</i>)
Ecco, ecco, ritornano le vetture!
</p>

<div class="blockquote">
<p>
La Nàccheri accorre come una papera.
</p>
</div>

<p class="speaker">
DON CAMILLO
</p>

<p>
Oh finalmente!
</p>

<p class="speaker">
GIUDITTA
</p>

<p>
(<i>con un grido di spavento</i>) Oh Dio! Ma è lui!
Lui, di nuovo qua!
</p>

<p>
<span class="pagenum" id="Page_25">[25]</span>
</p>

<p class="speaker">
ROGHI
</p>

<p>
Chi lui?
</p>

<p class="speaker">
DON CAMILLO
</p>

<p>
Il matto? Di nuovo qua?
</p>

<p class="speaker">
LA NÀCCHERI
</p>

<p>
Lui! sì! lui! lui! — Rièccoci daccapo!
</p>

<p class="speaker">
DON CAMILLO
</p>

<p>
Ma come! Che altro, ora, vorrà qua?
</p>

<p class="speaker">
GIUDITTA
</p>

<p>
(<i>ritirandosi impaurita</i>) Vien su di corsa! ha
scavalcato il murello dell'orto!
</p>

<p class="speaker">
ROGHI
</p>

<p>
È una bella sfrontatezza!
</p>

<p class="speaker">
DON CAMILLO
</p>

<p>
E di nuovo in assenza del signor professore!
Se lo ritroverà qui tra i piedi!
</p>

<p class="speaker">
LA NÀCCHERI
</p>

<p>
E come giulivo! Fa i gesti, oh, così... così...
(<i>agita in aria le braccia</i>).
</p>

<p class="speaker">
ROGHI
</p>

<p>
Dateci man forte per carità, caro Roghi! Non
bisogna farlo entrar qua dalla signora! — Andiamo,
andiamo via tutti di là! (<i>indica la saletta
d'ingresso e s'avvia spingendo fuori gli altri</i>)
Chiudiamo quest'uscio! Chiudiamo quest'uscio!
</p>

<div class="blockquote">
<p>
Richiude l'uscio a vetri, andando via col Roghi, con la Nàccheri
e Giuditta.
</p>

<p>
<span class="pagenum" id="Page_26">[26]</span>
</p>

<p>
Quasi contemporaneamente s'apre l'uscio a destra e appare
FULVIA GELLI, incerta, sgomenta, pallidissima, come una
che sia stata or ora strappata dalle mani della morte. Ha tuttavia
negli occhi un che di fosco; e il volto è come indurito,
sassificato in una disperazione squallida e atroce.
</p>

<p>
Venuta qui per morire, sprovvista di tutto, levandosi ora di
letto, ha indossato — in mancanza d'altro — il suo abito di
viandante perduta, che stride, in contrasto con quella disperazione
del volto. Stridono ancor più i voluminosi magnifici capelli
in disordine, sfacciatamente ritinti d'un color fulvo acceso,
che le avviluppano come in una fiamma lingueggiante il
volto disperato. Non ha avuto forza d'agganciarsi il busto sul
seno, che è quasi scoperto, e pròvoca, ma frigidamente, poichè
ella ha un evidente sdegno e un vero intimo odio per la sua
bella persona, come se da un pezzo non le appartenesse più,
e non sapesse più neppure com'esso è, non avendo mai, se non
con feroce ribrezzo, condiviso la gioja che gli altri ne han preso.
</p>

<p>
Muove alcuni passi per la sala, verso l'uscio a vetri chiuso,
attraverso al quale giungono le voci concitate delle due donne,
di don Camillo e del Roghi, che cercano d'impedire il passo a
MARCO MAURI. A un tratto, però, questi, sbarazzandosi di
tutti con uno strappo violento, irrompe spalancando l'uscio e si
precipita su Fulvia (ch'egli chiama Flora) abbracciandola, stringendola
a sè freneticamente. È sulla quarantina, bruno, magro,
con lucidi occhi sfuggenti, da matto: quasi ìlari, pur nella più
fiera esagitazione, ìlari e parlanti. Fronte rotonda, specchiante.
Capelli da negro, crespi e gremiti, ma già in parte grigi, spartiti
nel mezzo. Sopracciglia foltissime. Parla e gestisce con quella
certa teatralità che è propria della passione esaltata: teatralità
calda e sincera, ma che pure, a tratti, quasi vede sè stessa, e
scatta allora per rimorso in gesti irosi, o scade, quasi in compenso,
improvvisamente, in toni confidenziali, che fanno, per
contrasto e così senza trapasso, un curiosissimo effetto.
</p>

<p>
Fulvia tenta dapprima di respingere, quasi odiosamente, l'abbraccio;
ma poi, investita, soffocata da quella frenesia, nello
smarrimento della debolezza che il male recente le ha lasciato,
vien meno e s'abbandona come morta tra le braccia di lui.
</p>
</div>

<p class="speaker">
MAURI
</p>

<p>
(<i>liberandosi e spalancando l'uscio</i>) Via tutti,
vi dico! (<i>precipitandosi su Fulvia e abbracciandola
c. s.</i>) Flora! Flora mia! Flora! Flora! — Libero!
Sono libero! Ritorno a te, liberato! — Mi
son liberato di tutto e di tutti! (<i>Notando che
ella gli s'abbandona tra le braccia, riversa</i>) Flora
mia!
</p>

<p>
<span class="pagenum" id="Page_27">[27]</span>
</p>

<div class="blockquote">
<p>
A questo grido, don CAMILLO, il ROGHI, la NÀCCHERI
e GIUDITTA, che sono entrati nella sala dietro il Mauri e,
sopraffatti dalla violenza, son rimasti sgomenti e sospesi a mirare
il frenetico abbraccio, accorrono premurosi e minacciosi gridando
insieme.
</p>
</div>

<p class="speaker">
ROGHI
</p>

<p>
Ma non vede, perdio, che non si regge!
</p>

<p class="speaker">
DON CAMILLO
</p>

<p>
Che violenze son codeste?
</p>

<p class="speaker">
GIUDITTA
</p>

<p>
È svenuta! è svenuta!
</p>

<p class="speaker">
MAURI
</p>

<p>
Svenuta? No! no! — Flora!
</p>

<p class="speaker">
DON CAMILLO
</p>

<p>
(<i>aggressivo</i>) La lasci! via! — La lasci, e vada
via subito di qua!
</p>

<p class="speaker">
MAURI
</p>

<p>
(<i>senza dargli ascolto, sorreggendo Fulvia</i>)
Flora mia... Flora... Flora...
</p>

<p class="speaker">
DON CAMILLO
</p>

<p>
(<i>alle donne</i>) Ma levategliela dalle mani!
</p>

<div class="blockquote">
<p>
Giuditta e la Nàccheri si fanno avanti.
</p>
</div>

<p class="speaker">
GIUDITTA
</p>

<p>
Dia qua... dia qua...
</p>

<p>
<span class="pagenum" id="Page_28">[28]</span>
</p>

<p class="speaker">
MAURI
</p>

<p>
(<i>gridando minaccioso</i>) Non me la tocchi nessuno!
</p>

<p class="speaker">
DON CAMILLO
</p>

<p>
Non appartiene mica a lei!
</p>

<p class="speaker">
MAURI
</p>

<p>
Appartiene a me! a me!
</p>

<p class="speaker">
DON CAMILLO
</p>

<p>
Ah, nossignori! — C'è qua il marito!
</p>

<p class="speaker">
MAURI
</p>

<p>
E venga! — Dov'è? — Me la strappi dalle
braccia, se è buono!
</p>

<p class="speaker">
ROGHI
</p>

<p>
(<i>vedendo Fulvia tra le braccia di lui, così abbandonata,
che quasi sta per cadere</i>) Ma la adagi
almeno qua, per ora, in nome di Dio! (<i>indica il
canapè</i>).
</p>

<p class="speaker">
GIUDITTA
</p>

<p>
(<i>accorrendo e ajutandolo a sorregger Fulvia</i>)
Qua, venga qua — qua: l'ajuto io!
</p>

<p class="speaker">
MAURI
</p>

<p>
(<i>trasportando Fulvia sul canapè</i>) Non è niente,
vi dico! Ora rinviene!
</p>

<p class="speaker">
GIUDITTA
</p>

<p>
Vado a prendere i sali! (<i>corre via per l'uscio
a sinistra; rientrerà poco dopo</i>).
</p>

<p>
<span class="pagenum" id="Page_29">[29]</span>
</p>

<p class="speaker">
LA NÀCCHERI
</p>

<p>
(<i>al cognato</i>) Ma che siete voi qua? Siete o no
il padrone?
</p>

<p class="speaker">
ROGHI
</p>

<p>
(<i>a don Camillo</i>) Questa infine è casa vostra!
</p>

<p class="speaker">
MAURI
</p>

<p>
(<i>subito rizzandosi con gli occhi spiritati, grida
sillabando</i>) Nossignori: — Al-ber-go!
</p>

<p class="speaker">
DON CAMILLO
</p>

<p>
(<i>investendolo</i>) Che? dove? quando? Chi gliel'ha
detto, albergo? dove sta scritto?
</p>

<p class="speaker">
MAURI
</p>

<p>
Sulla porta, giù: — <i>Pensione Zonchi</i>!
</p>

<p class="speaker">
DON CAMILLO
</p>

<p>
Sissignore — ma d'estate! — Ora non è stagione,
capisce? ed è casa mia soltanto; e vi ricevo
chi mi pare e piace!
</p>

<p class="speaker">
MAURI
</p>

<p>
(<i>gridando</i>) Non strillate così!
</p>

<p class="speaker">
DON CAMILLO
</p>

<p>
(<i>restando, quasi sbalordito</i>) Ah senti: strillo
io!
</p>

<p class="speaker">
MAURI
</p>

<p>
Tanto è inutile: non me ne vado!
</p>

<p class="speaker">
DON CAMILLO
</p>

<p>
Lei andrà via, andrà via, perchè...
</p>

<p>
<span class="pagenum" id="Page_30">[30]</span>
</p>

<p class="speaker">
LA NÀCCHERI
</p>

<p>
(<i>intromettendosi e terminando la frase</i>) Questa
non è casa vostra!
</p>

<p class="speaker">
DON CAMILLO
</p>

<p>
(<i>seguitando</i>) E non ha più nulla a far qui! Inteso?
</p>

<div class="blockquote">
<p>
Il Mauri, per tutta risposta, poichè Giuditta ritorna coi sali,
si china su Fulvia per farglieli odorare.
</p>
</div>

<p class="speaker">
MAURI
</p>

<p>
(<i>a Giuditta</i>) — Dia qua! dia qua!
</p>

<p class="speaker">
DON CAMILLO
</p>

<p>
(<i>al Roghi, indicandoglielo</i>) — Là — vedete
come intende lui?
</p>

<p class="speaker">
MAURI
</p>

<p>
(<i>chino su Fulvia</i>) Flora mia, son qua io... — Su,
via... Sei salva, guarita... E io, libero — libero,
sai? E ora ti porto via con me!
</p>

<p class="speaker">
DON CAMILLO
</p>

<p>
(<i>rifacendosi avanti, risoluto</i>) Ah no, sa! Per
questo, può star sicuro: — lei non porta via nessuno!
</p>

<p class="speaker">
MAURI
</p>

<p>
Me l'impedirete voi?
</p>

<p class="speaker">
ROGHI
</p>

<p>
(<i>facendosi avanti anche lui</i>) Potrei, a un bisogno,
impedirglielo anch'io!
</p>

<p>
<span class="pagenum" id="Page_31">[31]</span>
</p>

<p class="speaker">
DON CAMILLO
</p>

<p>
Ma no: c'è il marito, caro Roghi, che sarà
qui a momenti.
</p>

<p class="speaker">
MAURI
</p>

<p>
E io son venuto per parlare con lui!
</p>

<p class="speaker">
DON CAMILLO
</p>

<p>
Vi farà cacciar di nuovo!
</p>

<p class="speaker">
MAURI
</p>

<p>
Vorrò vederlo! — Non s'era mica uccisa per
lui, questa donna! — Per me, per me s'era uccisa!...
E io, per lei — io, Marco Mauri — ho
abbandonato il mio posto, la mia famiglia, mia
moglie, i miei figli! (<i>Guardando tutti in giro; poi
rivolto al Roghi</i>) Veda un po' se è possibile, che
qualcuno ora mi stacchi da lei!
</p>

<p class="speaker">
DON CAMILLO
</p>

<p>
(<i>vedendo che Fulvia, sorretta da Giuditta, comincia
a riaversi e guarda come smarrita</i>) Ma sarà
lei... ecco, ora... sarà lei stessa, la signora!
</p>

<p class="speaker">
MAURI
</p>

<p>
(<i>subito voltandosi e accorrendo a lei</i>) Tu,
Flora? Mi scaccerai anche tu?
</p>

<div class="blockquote">
<p>
Fulvia leva una mano per tenerlo discosto e si volta verso
don Camillo, ancora stordita, ma già fosca.
</p>
</div>

<p class="speaker">
DON CAMILLO
</p>

<p>
Io la prego di credere, signora, che è entrato
a forza, approfittando dell'assenza del signor professore!
</p>

<p>
<span class="pagenum" id="Page_32">[32]</span>
</p>

<p class="speaker">
FULVIA
</p>

<p>
(<i>alzandosi</i>) Che volete ancora da me — voi?
</p>

<p class="speaker">
DON CAMILLO
</p>

<p>
Ecco! Come gli ho detto io!
</p>

<p class="speaker">
MAURI
</p>

<p>
(<i>quasi trasecolato</i>) Flora!... Oh Dio... Mi dài
del voi?
</p>

<p class="speaker">
FULVIA
</p>

<p>
(<i>seccata, scrollandosi</i>) Ma se vi conosco appena!
</p>

<p class="speaker">
DON CAMILLO
</p>

<p>
E voi l'avete ingannata, codesta signora: — Io
lo so!
</p>

<p class="speaker">
MAURI
</p>

<p>
(<i>violentissimo</i>) Statevi zitto, voi!
</p>

<p class="speaker">
DON CAMILLO
</p>

<p>
Ingannata! ingannata! me l'ha detto lei!
</p>

<p class="speaker">
MAURI
</p>

<p>
(<i>a Fulvia</i>) Come! Tu mi conosci appena? Me,
Flora? me, che t'ho dato tutta la mia vita?
</p>

<p class="speaker">
FULVIA
</p>

<p>
(<i>con nausea</i>) Ma finite una buona volta di parlare
così!
</p>

<p class="speaker">
MAURI
</p>

<p>
(<i>c. s. smorendo</i>) Oh Dio... Come parlo? — Ma
tu piuttosto, Flora...
</p>

<p>
<span class="pagenum" id="Page_33">[33]</span>
</p>

<p class="speaker">
FULVIA
</p>

<p>
Io non mi chiamo Flora.
</p>

<p class="speaker">
MAURI
</p>

<p>
Fulvia, sì, Fulvia, lo so! Ma se volesti tu
stessa, che ti chiamassi Flora...
</p>

<p class="speaker">
FULVIA
</p>

<p>
(<i>con crudezza, sdegnosa</i>) E volete dire anche
come fu, davanti a codesti signori?
</p>

<p class="speaker">
MAURI
</p>

<p>
(<i>ferito</i>) No! — Io? — Ah! — Ma allora veramente
tu mi disprezzi?
</p>

<p class="speaker">
FULVIA
</p>

<p>
(<i>rimettendosi a sedere, tutta assorta in sè,
cupa, mormora, seccata</i>) Non disprezzo nessuno,
io.
</p>

<p class="speaker">
MAURI
</p>

<p>
(<i>insistendo</i>) — Perchè t'ingannai?
</p>

<p class="speaker">
FULVIA
</p>

<p>
Ma no, vi dico! (<i>esasperatamente</i>).
</p>

<p class="speaker">
MAURI
</p>

<p>
(<i>rivolgendosi a don Camillo</i>) Me lo rinfacciate?
Ma se lo gridai io stesso a tutti, qua, che
avevo dentro di me lo strazio d'un doppio rimorso!
Anche davanti a tuo marito lo gridai! — Testimoni
tutti qua! — Dite, dite se non gli
gridai ch'era un impostore!... Impostore, sì, impostore!
Perchè era «venuto a perdonare»! Lui:
<span class="pagenum" id="Page_34">[34]</span>
a perdonare! Quando avrebbe dovuto invece buttarsi
in ginocchio, qua, davanti a te, e farsi lui
perdonare — come me! come me! — qua, così,
ecco! (<i>Le casca davanti in ginocchio e grida</i>) Perchè
tutti l'abbiamo ingannata, questa donna!
</p>

<p class="speaker">
FULVIA
</p>

<p>
(<i>si leva da sedere senza scatto e dice piano,
frigidamente, con disperata stanchezza</i>) Dio mio,
ancora codesto teatro... Che nausea!
</p>

<p class="speaker">
MAURI
</p>

<p>
(<i>come se si vedesse con gli occhi di lei; lì in
ginocchio, ma tuttavia non riuscendo a rialzarsi</i>)
Ah sì! nausea, sì! Hai ragione. Mi vedo; me n'accorgo
io stesso! (<i>Si copre la faccia con le mani,
e dice piangendo</i>) Ma non sono io; è la mia
passione, Flora! Non grido io: grida lei! Faccio
nausea a me stesso, a sentirmi gridare così: ma
non posso farne a meno! Non vorrei gridare, e
grido! (<i>Si alza infine risolutamente, come se d'improvviso,
a forza, si riprendesse</i>) Sono venuto
qua però per dimostrarti, che non t'ho mentito,
io, sai? La verità ti dissi: quella ch'era la verità
per me; perchè non ho avuto mai nessuno io nella
vita, veramente per me; — tranne te, per pochi
giorni! — Venti — quanti sono stati? — non più
di venti, in tutta una vita!
</p>

<p class="speaker">
FULVIA
</p>

<p>
Sì, va bene. Venti. Sono finiti. E dunque,
basta.
</p>

<p class="speaker">
MAURI
</p>

<p>
No! Come basta? No! — Adesso, Flora?
Adesso che è finito invece l'inganno?
</p>

<p>
<span class="pagenum" id="Page_35">[35]</span>
</p>

<p class="speaker">
FULVIA
</p>

<p>
Ma che inganno? di che inganno mi parlate?
</p>

<p class="speaker">
MAURI
</p>

<p>
Del mio! di quello che ti feci! — È finito! finito! — Mi
sono liberato! sono libero ora!
</p>

<p class="speaker">
FULVIA
</p>

<p>
(<i>fissandolo fosca, come se cominci a prestarle
attenzione solo ora, per qualche idea che già le
si matura dentro</i>) Di che siete libero?
</p>

<p class="speaker">
MAURI
</p>

<p>
Di disporre di me! Ho lasciato tutto! Il posto.
Mi son dimesso. E mia moglie, sai? lei stessa,
mi ha aperto la porta: — «Vattene!» — Felicissima.
</p>

<p class="speaker">
LA NÀCCHERI
</p>

<p>
Oh guarda!
</p>

<p class="speaker">
MAURI
</p>

<p>
(<i>voltandosi a lei, pronto</i>) Non mi ha mai
amato! Non ha mai saputo che farsi di me! Vive
per conto suo; ricca, con case e poderi. — Solo
per un malvagio istinto andò a scovar lei (<i>indica
Fulvia</i>) là, a Perugia — e le disse — (<i>si volta
verso Fulvia, che si è di nuovo seduta, ma come
assente, ancora assorta in sè</i>) che ti disse? che
ti disse? — Io ancora non lo so! (<i>E poichè Fulvia
non risponde seguita rivolto agli altri</i>) Forse
lei, capite? lusingandosi di ridar la pace a una
famiglia, se ne venne qua per levarsi di mezzo.
(<i>Riaccostandosi a Fulvia, allegro, e lanciandosi a
dire una cosa, che a un certo punto non gli par
più facile a dire; tuttavia la dice, facendosi coraggio,
<span class="pagenum" id="Page_36">[36]</span>
con una sfrontatezza, che un po' fa pena,
un po' fa ridere</i>) Ma ora l'inganno è finito! Figurati
che... ma sì, non ho vergogna a dirlo... — lei
stessa, con le sue mani, mi... mi diede.... sì,
un po' di denaro, per farmene andar via.
</p>

<p class="speaker">
FULVIA
</p>

<p>
(<i>levando il capo, subito, per impedire che altri
ne faccia le meraviglie</i>) E poi?
</p>

<p class="speaker">
MAURI
</p>

<p>
(<i>stordito dalla domanda inopinata</i>) E poi? Che
vuoi dire?
</p>

<p class="speaker">
FULVIA
</p>

<p>
Che farete poi?
</p>

<p class="speaker">
MAURI
</p>

<p>
Che farò? — Oh! — Che farò poi? — Ma se
ho te, ho tutto! Farò di tutto! Mi metterò a dar
concerti... Posso — non nelle grandi città, s'intende.
</p>

<p class="speaker">
FULVIA
</p>

<p>
(<i>freddamente e stranamente, alzandosi</i>) Mi farete
il piacere di dire a lui tutto questo, appena
sarà di ritorno.
</p>

<p class="speaker">
MAURI
</p>

<p>
(<i>con gioja impetuosa, mentre gli altri restano
come basiti</i>) Io? a lui? Sì? Vuoi che gli dica
questo?
</p>

<p class="speaker">
FULVIA
</p>

<p>
(<i>per troncare, più che mai fredda, rivolgendosi
a don Camillo</i>) Dovrebbe già esser qui...
</p>

<p>
<span class="pagenum" id="Page_37">[37]</span>
</p>

<p class="speaker">
DON CAMILLO
</p>

<p>
Già... io non so... questo ritardo...
</p>

<p class="speaker">
MAURI
</p>

<p>
E allegramente, sai? allegramente glielo dirò...
Eh, ora che tu... Sono felice!
</p>

<p class="speaker">
FULVIA
</p>

<p>
(<i>infastidita</i>) Vi prego... vi prego...
</p>

<p class="speaker">
MAURI
</p>

<p>
Ma non sono stato mai io, Flora! Tu, invece — devi
convenirne: sei stata tu a voler prender
la cosa così sul serio! Fare quello che hai fatto,
scusa!... Ma sì, via! — Per quel vecchio cammello
là!
</p>

<p class="speaker">
ROGHI
</p>

<p>
(<i>non potendo tenersi dal ridere</i>) Ah senti!
</p>

<p class="speaker">
LA NÀCCHERI
</p>

<p>
(<i>contemporaneamente, gargarizzando</i>) Ah! ah!
ah! ah! La moglie? cammello?
</p>

<p class="speaker">
DON CAMILLO
</p>

<p>
(<i>contemporaneamente anche lui</i>) Ma non ve
lo dico, che è matto?
</p>

<p class="speaker">
MAURI
</p>

<p>
(<i>con perfetta serietà</i>) Un vecchio cammello,
vi assicuro, signori. — Nove anni più di me. — Zotica!
Contadina... Lei l'ha veduta! (<i>indica
Flora</i>) — La sposai perchè aveva un pianoforte.
</p>

<p>
<span class="pagenum" id="Page_38">[38]</span>
</p>

<p class="speaker">
LA NÀCCHERI
</p>

<p>
(<i>c. s. più forte, irrefrenabilmente</i>) Ah! ah! ah!
ah!
</p>

<div class="blockquote">
<p>
Il riso si comunica per contagio al Roghi e a Giuditta.
</p>
</div>

<p class="speaker">
MAURI
</p>

<p>
(<i>c. s. irritato un po'</i>) — Scusi, signora, se le
dico che in questo, veramente, non c'è niente
da ridere.
</p>

<p class="speaker">
ROGHI
</p>

<p>
(<i>ridendo ancora</i>) Ma come no, abbiate pazienza!
</p>

<p class="speaker">
MAURI
</p>

<p>
Perchè non capite che cosa voglia dire capitare
a venticinque anni, pieno di sogni in un paesucolo
più piccolo, più brutto — scusate — di questo
vostro, e marcirvi quattro, cinque, dieci eterni
anni, pretore!
</p>

<p class="speaker">
ROGHI
</p>

<p>
(<i>a don Camillo</i>) Ah, ecco dunque, è giudice
davvero!
</p>

<p class="speaker">
DON CAMILLO
</p>

<p>
(<i>con forza convinta</i>) È matto!
</p>

<p class="speaker">
MAURI
</p>

<p>
(<i>subito, serio</i>) Mi sono dimesso. — Una vita
che non si può figurare! come nessuno di voi, che
vi marcite dentro qua, può conoscere! — Neanche
tu, sai, Flora; che pure hai conosciuti tutti gli orrori
<span class="pagenum" id="Page_39">[39]</span>
della vita! Ma, Dio mio, sono orrori almeno! — Non
una vita fatta di niente. — Niente! — Ombra. — Silenzio
d'un tempo che non passa mai. — Neanche
acqua da bere. — Acqua di cisterna, amara,
renosiccia... — Ma non sarebbe nulla! È quel
silenzio! quel silenzio! Figuratevi che vi si sente
anche un soffio di vento, quando scuote la fune
della cisterna giù in piazza, e la carrucola che ne
stride; mentre voi, dentro... — Ah! Un piano di
vecchio tavolino, unto, polveroso, ingombro di
carte giudiziarie — e una mosca che vi scorre a
tratti, sopra. E tutta la vita lì, in quella mosca
che voi state a guardare per ore e ore. — Ebbene,
immaginate di sentire un giorno, in quel silenzio,
il suono d'un pianoforte: l'unico del paese. Vi
corsi incontro come un assetato! E sissignori,
sposai quella donna più vecchia di me, che mi
parve bellissima e intelligentissima, solo perchè
aveva quel pianoforte. — Perchè musica, musica
io ho studiato, capite? non ho mai studiato legge
io. — Sono un musicista, io! — E quella — dacchè
la sposai — m'ha chiamato sempre pretore. Sì,
sì, e anche i figli! — Quattro — cresciuti con lei
in campagna — a-nal-fa-be-ti. — Anch'essi, anch'essi — non
mi chiamano mica papà! <i>pretore</i>
mi chiamano! anzi: — <i>Preto'!</i>, come
la madre. — <i>È in casa il Preto'?</i> — <i>No,
è alla pretura, il Preto'!</i>
</p>

<div class="blockquote">
<p>
Scoppiano a ridere tutti, tranne Fulvia.
</p>
</div>

<p class="speaker">
ROGHI
</p>

<p>
(<i>tra le risa</i>) Oh bella! oh bella!
</p>

<p class="speaker">
MAURI
</p>

<p>
Ridete, sì, ridete! Voglio riderne anch'io,
ora! — Me ne sono liberato, vivaddio! — D'amore
<span class="pagenum" id="Page_40">[40]</span>
e d'accordo — sì! Con qualche carezza, anche. — E
l'avrei strozzata, v'assicuro!
</p>

<p class="speaker">
DON CAMILLO
</p>

<p>
(<i>vedendo apparire dalla porticina dell'orto, in
fondo, Silvio Gelli, che viene avanti tra quelle
risa, costernato</i>) Oh, Dio sia lodato, ecco qua
finalmente il signor professore!
</p>

<div class="blockquote">
<p>
Alto di statura, SILVIO GELLI, di circa cinquant'anni,
ossuto, poderoso, porta occhiali a staffa, cerchiati d'oro. Non ha
barba nè baffi. Quasi calva la sommità del capo; ma lunghe
ciocche di capelli biondastri, scoloriti, gli scendono scompostamente
su la fronte e su le tempie. Egli se le rialza di tanto in tanto,
e si tiene allora, per un tratto, le mani sul capo, come per un
gesto di meditazione, che gli è abituale. Ha l'aria tra stordita e
aggrondata d'un uomo che attraversi una grave crisi di coscienza.
Ma vuol dissimularla. Per cui, spesso, resta quasi ottusamente
inerte, con un sorriso freddo e vano, rassegato sulle labbra:
espressione involontaria d'un che di beffardo, che è nella sua
natura, e che quasi affiora a sua insaputa da antiche, maligne
passioni, non ancora spente in lui, sebbene già da un pezzo domate.
A urtarlo un po' in queste pause di ottusa inerzia, che sono
in lui come ambigui arresti di difesa morale, egli s'intorbida:
quel sorriso vano gli si scompone in una contratta smorfia di
dolore, come se gli bisognasse che il dolore gli diventasse anche
fisico, per poterlo sentire. Da queste contrazioni la sua fisonomia
riassomma poi ricomposta, o meglio, quasi impostata in una grave
e stanca aria di probità, che vorrebbe apparire da gran tempo
serena, come lontanissima ormai da quelle passioni che pure or
ora, in tempestoso fermento, lo hanno travagliato.
</p>

<p>
Al suo entrare Fulvia si rizza in piedi felinamente, con lo
stesso animo che, tredici anni addietro, la condusse alla perdizione.
Ê per lei, questo, il momento d'una prova suprema. E in
tutto il suo aspetto sarà dunque la risoluzione ferma d'affrontar
questa prova, già meditata e preparata oscuramente nella scena
antecedente, a costo di qualunque crudezza, mettendo a nudo
come un vivo lacerto la sua coscienza e quella di lui, con la più
brutale sincerità, avvalendosi anche della presenza di quel suo
pazzo amante.
</p>
</div>

<p class="speaker">
SILVIO
</p>

<p>
(<i>notando la presenza del Mauri, ìlare tra la
ilarità degli altri, e l'aria di sfida della moglie</i>)
Ah, di nuovo qua?
</p>

<p>
<span class="pagenum" id="Page_41">[41]</span>
</p>

<p class="speaker">
MAURI
</p>

<p>
(<i>irrompente</i>) — Sissignore. E son venuto per...
</p>

<p class="speaker">
FULVIA
</p>

<p>
(<i>pronta, troncando, imperiosa</i>) Lasciate parlar
me! (<i>Al marito, recisamente</i>) Qua di nuovo, sì. — Prega
tutti questi signori di lasciarci soli.
</p>

<p class="speaker">
DON CAMILLO
</p>

<p>
Oh, subito, signora. Soltanto tengo a dichiarare
al signor professore...
</p>

<p class="speaker">
FULVIA
</p>

<p>
(<i>interrompendo di nuovo, per troncare</i>) Che
questo signore è entrato a forza. — Va bene!
</p>

<p class="speaker">
MAURI
</p>

<p>
(<i>a don Camillo, accennando a Fulvia</i>) Ma se
siamo già d'accordo!
</p>

<p class="speaker">
LA NÀCCHERI
</p>

<p>
(<i>al cognato</i>) Se son d'accordo! Che storie!
</p>

<p class="speaker">
SILVIO
</p>

<p>
(<i>a Fulvia</i>) L'hai forse chiamato tu?
</p>

<p class="speaker">
FULVIA
</p>

<p>
Non l'ho chiamato io. — Dobbiamo parlar di
questo.
</p>

<p class="speaker">
SILVIO
</p>

<p>
Sento che c'è un accordo...
</p>

<p>
<span class="pagenum" id="Page_42">[42]</span>
</p>

<p class="speaker">
FULVIA
</p>

<p>
Nessun accordo. Non è vero!
</p>

<p class="speaker">
MAURI
</p>

<p>
Io son venuto da me.
</p>

<p class="speaker">
FULVIA
</p>

<p>
(<i>c. s.</i>) Aspettate a parlare!
</p>

<p class="speaker">
DON CAMILLO
</p>

<p>
E su, su, andiamo noi, andiamo via! (<i>invitando
col gesto a uscire il Roghi, Giuditta, e la
Nàccheri</i>).
</p>

<p class="speaker">
LA NÀCCHERI
</p>

<p>
(<i>rivoltandoglisi</i>) Ecco, ecco... Ma diciamo
anche noi, a nostra volta, al signore e alla signora,
che noi qua...
</p>

<p class="speaker">
DON CAMILLO
</p>

<p>
(<i>sulle spine</i>) Ma no, via, Marianna, che dite?
</p>

<p class="speaker">
LA NÀCCHERI
</p>

<p>
Dico che siamo alla fine d'aprile, ohè! e che
col maggio, voi sapete bene, cominciano a venire
i forestieri per la cura delle acque.
</p>

<p class="speaker">
SILVIO
</p>

<p>
Conto, per me, di ripartire prestissimo, signora.
</p>

<p class="speaker">
LA NÀCCHERI
</p>

<p>
La prescriverà, m'immagino, anche lei ai suoi
ammalati, signor professore! Ora, noi, qua, dobbiamo
<span class="pagenum" id="Page_43">[43]</span>
ancora rimettere in ordine la pensione,
ecco!
</p>

<p class="speaker">
DON CAMILLO
</p>

<p>
Ma non vorrei che il signor professore credesse...
</p>

<p class="speaker">
SILVIO
</p>

<p>
Lei sa bene che ho ragioni impellenti d'andar
via al più presto.
</p>

<p class="speaker">
ROGHI
</p>

<p>
Ma se non dovesse oggi, signor professore — ecco,
io vorrei...
</p>

<p class="speaker">
SILVIO
</p>

<p>
(<i>accennando alla moglie</i>) Vi prego...
</p>

<p class="speaker">
ROGHI
</p>

<p>
Sì, sì, attenda, attenda con comodo, signor
professore! Io posso aspettare... aspetterò, ritornerò...
</p>

<p class="speaker">
DON CAMILLO
</p>

<p>
Ritiriamoci, ritiriamoci adesso...
</p>

<div class="blockquote">
<p>
Spinge fuori il Roghi, la Nàccheri, Giuditta ed esce per
ultimo, inchinandosi e richiudendo l'uscio a vetri.
</p>
</div>

<p class="speaker">
FULVIA
</p>

<p>
(<i>subito, nervosamente</i>) Ecco, Silvio. Questo
signore, che conosco appena...
</p>

<p class="speaker">
MAURI
</p>

<p>
(<i>ferito, protestando</i>) Ma no, Flora!
</p>

<p>
<span class="pagenum" id="Page_44">[44]</span>
</p>

<p class="speaker">
FULVIA
</p>

<p>
Vi ho detto di lasciare parlar me!
</p>

<p class="speaker">
MAURI
</p>

<p>
Ma se gli dici così, scusa!
</p>

<p class="speaker">
FULVIA
</p>

<p>
Che volete che significhi, per una come me,
conoscere uno da poco o da molto? (<i>Voltandosi
verso il marito</i>) «Flora» hai sentito? — Mi
chiama Flora!
</p>

<p class="speaker">
MAURI
</p>

<p>
(<i>in tono di rimprovero</i>) Fulvia!
</p>

<p class="speaker">
FULVIA
</p>

<p>
(<i>precipitosamente</i>) No, no, Flora, Flora — sono
Flora. — (<i>Di nuovo al marito</i>) Mi si chiama
subito per nome, e mi si dà del tu.
</p>

<p class="speaker">
SILVIO
</p>

<p>
A me premerebbe ora di sapere, come e perchè — dopo
quanto è avvenuto — si trovi qua di
nuovo codesto signore.
</p>

<p class="speaker">
FULVIA
</p>

<p>
Ecco, sì. — Questo signore, Silvio, crede sinceramente
ch'io abbia voluto uccidermi per lui.
E non è vero!
</p>

<p class="speaker">
MAURI
</p>

<p>
Ah, non è vero?
</p>

<p class="speaker">
FULVIA
</p>

<p>
Non è vero. L'ho fatto per me. Ditegli come
<span class="pagenum" id="Page_45">[45]</span>
e dove m'avete conosciuta. Basterà per farglielo
comprendere.
</p>

<p class="speaker">
SILVIO
</p>

<p>
Ma io non voglio saperlo!
</p>

<p class="speaker">
FULVIA
</p>

<p>
Ero arrestata.
</p>

<p class="speaker">
MAURI
</p>

<p>
(<i>subito protestando</i>) No! Che arrestata! Che
dici!
</p>

<p class="speaker">
FULVIA
</p>

<p>
Con un mandato di comparizione, sì. Complicata
in un volgarissimo delitto.
</p>

<p class="speaker">
MAURI
</p>

<p>
(<i>c. s.</i>) Ma che! Non creda! Prosciolta in Camera
di Consiglio!
</p>

<p class="speaker">
SILVIO
</p>

<p>
Vi dico che non voglio saperlo!
</p>

<p class="speaker">
MAURI
</p>

<p>
(<i>seguitando con foga</i>) Venuta soltanto per deporre.
Lo so io! Fu a Perugia, guardi, un mese
appena dopo il mio trasferimento colà. C'era io
nella sala del giudice istruttore, mio collega. Fu
nel processo per l'assassinio d'un tal Gamba.
</p>

<p class="speaker">
FULVIA
</p>

<p>
Con cui ero andata a Perugia.
</p>

<p class="speaker">
MAURI
</p>

<p>
Sì, un pittore...
</p>

<p>
<span class="pagenum" id="Page_46">[46]</span>
</p>

<p class="speaker">
FULVIA
</p>

<p>
Ma che pittore! Un miserabile applicatore mosaicista
della fabbrica di Murano.
</p>

<p class="speaker">
MAURI
</p>

<p>
Già... venuto per restaurare non so che mosaico...
</p>

<p class="speaker">
FULVIA
</p>

<p>
Un mascalzone che s'ubriacava tutti i giorni.
</p>

<p class="speaker">
MAURI
</p>

<p>
E la picchiava! la picchiava!
</p>

<p class="speaker">
FULVIA
</p>

<p>
Fu trovato morto, una notte, sulla strada, con
la testa spaccata.
</p>

<div class="blockquote">
<p>
Silvio Gelli si rialza i capelli sul capo e vi trattiene le mani.
</p>
</div>

<p class="speaker">
MAURI
</p>

<p>
(<i>scattando al gesto di Silvio Gelli</i>) Orrore, eh?
«<i>Fin dov'era caduta!</i>» eh? — Ma mi
faccia il piacere! lasci andare!
</p>

<p class="speaker">
FULVIA
</p>

<p>
(<i>subito, forte</i>) Non declamate, al vostro solito!
</p>

<p class="speaker">
MAURI
</p>

<p>
(<i>senza darle retta, seguitando, ma in tono più
basso, rivolto a Silvio</i>) Lei m'insegna che tutto
sta nel togliersi d'addosso, una prima volta, sotto
gli occhi di tutti, l'abito, che ci ha imposto la società.
Si provi, lei che sorride...
</p>

<p>
<span class="pagenum" id="Page_47">[47]</span>
</p>

<p class="speaker">
SILVIO
</p>

<p>
Ma io non sorrido.
</p>

<p class="speaker">
MAURI
</p>

<p>
Ha sorriso! — Si provi, si provi a rubare una
volta cinque lire e faccia che venga scoperto nell'atto
di rubare. Me ne saprà dire qualche cosa! — Ma
lei non ruba... Grazie! — E questa disgraziata
avrebbe fatto quello che fece, se lei,
suo marito...
</p>

<p class="speaker">
FULVIA
</p>

<p>
(<i>troncando, fierissima</i>) Basta! Vi proibisco di
seguitare!
</p>

<p class="speaker">
SILVIO
</p>

<p>
(<i>piano, calmo</i>) Io sono venuto qua...
</p>

<p class="speaker">
MAURI
</p>

<p>
Per perdonare, lo sappiamo!
</p>

<p class="speaker">
SILVIO
</p>

<p>
(<i>pronto, fermo, grave</i>) No! — Per riconoscere
il danno degli antichi miei torti verso questa
donna. Non m'aspettavo però che altri qua, oltre
lei, potesse arrogarsi di rinfacciarmeli.
</p>

<p class="speaker">
MAURI
</p>

<p>
(<i>subito, a sfida</i>) E riparare?
</p>

<p class="speaker">
FULVIA
</p>

<p>
(<i>c. s.</i>) Aspettate! Non sapete ciò che vi dite!
</p>

<p>
<span class="pagenum" id="Page_48">[48]</span>
</p>

<p class="speaker">
MAURI
</p>

<p>
No, io dico <i>riparare</i>, Flora! E lo dico
davanti a lui! Perchè ho anch'io il mio torto
verso di te. Tu mi hai perdonato, ma io sono
qua per riparare, per riparare!
</p>

<p class="speaker">
FULVIA
</p>

<p>
(<i>col piglio di chi non vuol discutere</i>) Dunque — sta
bene — ecco — io ti volevo dir questo,
Silvio: — che egli è pronto...
</p>

<p class="speaker">
MAURI
</p>

<p>
(<i>insistendo, pigiando, sfidando</i>) A riparare, sì,
a riparare!
</p>

<p class="speaker">
FULVIA
</p>

<p>
(<i>esasperatamente, sdegnata, gridando</i>) Ma non
dite a riparare — fate ridere — se io non vi riconosco
il torto, di cui volete accusarvi! — Oh
quest'è bella! — Avete mentito con me — come
tanti... Che volete che me n'importi? (<i>Rivolgendosi
di scatto al marito</i>) Senti forse anche tu
qualche dovere verso me per avermi salvata? — No,
niente, caro! Grazie!
</p>

<p class="speaker">
SILVIO
</p>

<p>
(<i>stordito</i>) Come! Io...
</p>

<p class="speaker">
FULVIA
</p>

<p>
(<i>subito incalzando, ma col tono di chi vuol ragionare</i>)
Sei forse venuto qua come medico, per
operarmi?
</p>

<p class="speaker">
SILVIO
</p>

<p>
No.
</p>

<p>
<span class="pagenum" id="Page_49">[49]</span>
</p>

<p class="speaker">
FULVIA
</p>

<p>
(<i>c. s.</i>) Ma anche operandomi — (cosa che nessuno
però ti chiese di fare).
</p>

<p class="speaker">
MAURI
</p>

<p>
Io m'opposi! io m'opposi!
</p>

<p class="speaker">
FULVIA
</p>

<p>
(<i>c. s. senza badare al Mauri</i>) Io, per me certo,
non te lo chiesi — è vero?
</p>

<p class="speaker">
SILVIO
</p>

<p>
(<i>impacciato, come sopraffatto, non sapendo
a che cosa tenda quell'interrogatorio</i>) No... — io
lo feci...
</p>

<p class="speaker">
FULVIA
</p>

<p>
(<i>subito, venendogli in a ajuto, con uno strano
lustro negli occhi</i>) Quasi irresistibilmente, è vero?
</p>

<p class="speaker">
SILVIO
</p>

<p>
Vendendoti in quello stato...
</p>

<p class="speaker">
FULVIA
</p>

<p>
E dunque! — Ero come morta. Fu un miracolo
anche per te! — Se sapessi come credo adesso
ai miracoli!
</p>

<p class="speaker">
SILVIO
</p>

<p>
Che vuoi, insomma, concludere?
</p>

<p class="speaker">
FULVIA
</p>

<p>
Niente. Questo. Che non devi credere neanche
tu d'aver adesso verso di me qualche dovere per
<span class="pagenum" id="Page_50">[50]</span>
avermi così... diciamo «restituito alla vita». — Nessun
dovere, nessun dovere. Non ne accetto! — Nè
da te, nè da altri. Nè doveri, nè riparazioni.
</p>

<p class="speaker">
SILVIO
</p>

<p>
E che intendi di fare allora?
</p>

<p class="speaker">
MAURI
</p>

<p>
Se ne viene con me!
</p>

<p class="speaker">
FULVIA
</p>

<p>
Sono qua. Vedete voi... Giacchè mi trovo tra
un dovere che riconosco insussistente, e un rimorso
che dichiaro immaginario...
</p>

<p class="speaker">
SILVIO
</p>

<p>
Tu sei sempre la stessa!
</p>

<p class="speaker">
FULVIA
</p>

<p>
Ah, questo sì, vedi? questo sì, mi fa veramente
piacere! Che i miei capelli tinti, questa mia faccia
d'ora, non ti impediscano di vedermi ancora, di
fronte a te, quella di prima!
</p>

<p class="speaker">
SILVIO
</p>

<p>
Ma ti vedo adesso, così — in questo momento!
Non ti ho veduta così in tutti questi giorni!
</p>

<p class="speaker">
MAURI
</p>

<p>
Ci sono io, ora, qua!
</p>

<p class="speaker">
FULVIA
</p>

<p>
(<i>subito, voltandosi a lui</i>) Voi non ci siete
per nulla! Vi ho detto di non parlare! (<i>Rivolgendosi
<span class="pagenum" id="Page_51">[51]</span>
di nuovo al marito</i>) Mi hai veduta come un
tempo? Perciò sei stato tutto... non so, come sospeso...
</p>

<p class="speaker">
SILVIO
</p>

<p>
Io?
</p>

<p class="speaker">
FULVIA
</p>

<p>
Sì, turbato, incerto... pentito dentro di te — ne
sono sicura!
</p>

<p class="speaker">
SILVIO
</p>

<p>
No, di che?
</p>

<p class="speaker">
FULVIA
</p>

<p>
Ma d'aver fatto qua, inconsultamente, più di
quanto t'eri proposto!
</p>

<p class="speaker">
SILVIO
</p>

<p>
No! non è vero! — Non per questo!
</p>

<p class="speaker">
FULVIA
</p>

<p>
Ma sul serio ti credi molto cambiato tu?
</p>

<p class="speaker">
SILVIO
</p>

<p>
Potresti giudicarne dal fatto che mi trovo qua.
</p>

<p class="speaker">
FULVIA
</p>

<p>
Ah, ma non t'aspettavi questo, venendo qua!
</p>

<p class="speaker">
SILVIO
</p>

<p>
No — ah, questo no! questo no davvero! — Non
sarei venuto!
</p>

<p>
<span class="pagenum" id="Page_52">[52]</span>
</p>

<p class="speaker">
FULVIA
</p>

<p>
(<i>pronta, con disprezzo</i>) E dunque puoi andartene!
</p>

<p class="speaker">
SILVIO
</p>

<p>
(<i>contenendosi</i>) Io dico, che tu debba tenermi
qua, ora, così, (<i>accenna al Mauri</i>).
</p>

<p class="speaker">
MAURI
</p>

<p>
Ma so tutto io, sa! Di lei — so tutto!
</p>

<p class="speaker">
SILVIO
</p>

<p>
Che sapete? Ciò che vi avrà detto lei, saprete!
Dei miei torti. Non di ciò che ho sofferto per
essi.
</p>

<p class="speaker">
FULVIA
</p>

<p>
Molto hai sofferto?
</p>

<p class="speaker">
SILVIO
</p>

<p>
Molto — se mi ha condotto qua. Non m'obbligherai
a dirlo davanti a un estraneo.
</p>

<p class="speaker">
FULVIA
</p>

<p>
Ah no, caro, fuori! fuori! — Perchè questo
estraneo, caro, è qua, — non tanto per me — quanto
per te.
</p>

<p class="speaker">
MAURI
</p>

<p>
E io non sono un estraneo per lei! (<i>indica
Fulvia</i>).
</p>

<p class="speaker">
SILVIO
</p>

<p>
(<i>rispondendo a Fulvia</i>) — Per me? Che vuol
dire?
</p>

<p>
<span class="pagenum" id="Page_53">[53]</span>
</p>

<p class="speaker">
FULVIA
</p>

<p>
Oh! d'un gran professore come sei ora, non
s'immagina certo! Quasi ho soggezione io stessa,
a dirlo. Ma se sono qua — e così — con questo
accanto, o con un altro — via, tu sai bene che è
per te — per te, com'eri prima! — Che vuoi?
posso ricordarmi soltanto d'allora, io! Di quando
giocavi con me, che avevo appena diciott'anni,
come un gatto col topolino — per il gusto di vedere
dove sarei arrivata. — Ecco qua, dove sono
arrivata. — E tu hai molto sofferto! — Sarei curiosa
di saper come.
</p>

<p class="speaker">
SILVIO
</p>

<p>
Te l'ho detto, come.
</p>

<p class="speaker">
FULVIA
</p>

<p>
No: scusa: m'hai detto anzi, che non ti riesce
di soffrire.
</p>

<p class="speaker">
SILVIO
</p>

<p>
Che non sento — t'ho detto, — di toccare la
mia sofferenza: in me, in te... Questo t'ho detto!
</p>

<p class="speaker">
FULVIA
</p>

<p>
Ah già! Il vuoto, sì.
</p>

<p class="speaker">
SILVIO
</p>

<p>
Tu non puoi comprendere. E certe cose non si
spiegano.
</p>

<p class="speaker">
FULVIA
</p>

<p>
Non avevi nessuno con te? (<i>allude, con questo,
alla figlia, e s'infosca più che mai</i>).
</p>

<p>
<span class="pagenum" id="Page_54">[54]</span>
</p>

<p class="speaker">
SILVIO
</p>

<p>
Mi vedevo inetto...
</p>

<p class="speaker">
FULVIA
</p>

<p>
Indegno, no?
</p>

<p class="speaker">
SILVIO
</p>

<p>
Anche indegno. Perchè ho riconosciuto, che
tu eri andata via per causa mia. E perciò appunto
non m'è riuscito mai di colmarlo, questo vuoto.
</p>

<p class="speaker">
FULVIA
</p>

<p>
(<i>con sprezzo</i>) Ma dunque dici che hai sofferto
per me!
</p>

<p class="speaker">
SILVIO
</p>

<p>
No. Non come tu credi. Neanche in questo
momento. No! Per la vita, che è così...
</p>

<p class="speaker">
MAURI
</p>

<p>
Ah, questo è vero! Ha ragione! Anch'io, sa!
</p>

<p class="speaker">
SILVIO
</p>

<p>
(<i>senza badargli</i>) Tu qua t'uccidi... un altro
là impazzisce... chi crede di ragionare, e non conclude
nulla...
</p>

<p class="speaker">
MAURI
</p>

<p>
(<i>quasi tra sè</i>) La vita è brutale! Se lo so!
</p>

<p class="speaker">
SILVIO
</p>

<p>
(<i>c. s.</i>) Vengo qua, dico: «Muore; vuol andarsene
in pace; va', va' accorri...» — E il mio
sentimento s'infrange qua contro una realtà che
non potevo immaginare.
</p>

<p>
<span class="pagenum" id="Page_55">[55]</span>
</p>

<p class="speaker">
FULVIA
</p>

<p>
Che vuoi fare ora?
</p>

<p class="speaker">
SILVIO
</p>

<p>
M'hai aggredito, appena entrato — con codesto
signore. Non vuoi doveri, non vuoi riparazioni. — Non
so... Ti vedo decisa — non so a
che cosa...
</p>

<p class="speaker">
FULVIA
</p>

<p>
(<i>con voce improvvisa, come per una subitanea
scoperta</i>) Tu non sai, caro mio, quanta malizia
hai ancora nello sguardo, quando — senza volerlo — guardi
di sottecchi.
</p>

<p class="speaker">
SILVIO
</p>

<p>
(<i>stordito</i>) Io?
</p>

<p class="speaker">
FULVIA
</p>

<p>
Tu, tu, sì.
</p>

<p class="speaker">
SILVIO
</p>

<p>
Malizia?
</p>

<p class="speaker">
FULVIA
</p>

<p>
Malizia, malizia. Me ne sono accorta così
bene! ora, sì — or ora — come ti sei voltato a
guardare così (<i>imita il modo</i>).
</p>

<p class="speaker">
SILVIO
</p>

<p>
Fastidio, forse — o stanchezza.
</p>

<p class="speaker">
FULVIA
</p>

<p>
No. Malizia, malizia. Quella di prima! Devi
darti per forza, anche adesso, un'aria di fronte
a me. Questa, o un'altra. — Tutti gli uomini
<span class="pagenum" id="Page_56">[56]</span>
ve la date! Ma dimenticate come le donne vi
hanno veduto, quando non ve la date più, in
certi momenti. Mi spiego? E perciò le donne ridono
sotto il naso, poi, nel veder le arie degli uomini. — O
ne provano dispetto o disgusto. — Ma
questo ora non importa.
</p>

<p class="speaker">
SILVIO
</p>

<p>
Tieni a liberarmi d'ogni dovere, per mettere
a prova davvero, se sono o non sono cambiato?
</p>

<p class="speaker">
FULVIA
</p>

<p>
No no — non per questo! Ma ecco — vedi la
tua malizia?
</p>

<p class="speaker">
SILVIO
</p>

<p>
No, Fulvia — credi! È soltanto perchè una
prova su questo non potrei dartela!
</p>

<p class="speaker">
FULVIA
</p>

<p>
E io non la voglio! — Non capisci che non
voglio da te nessun obbligo <i>d'ora</i>? Io sono
ora... quella che sono. Non voglio approfittarmi
della tua venuta, vincolandoti per la vita che m'hai
ridata. Di questa mia vita d'ora, di quel che
sono ora, di tutto ciò che può accadermi ora, non
m'importa più nulla — proprio nulla! E tu saresti
uno sciocco, se te ne facessi qualche scrupolo.
Sei accorso qua, perchè credesti che non
potessi sopravvivere. Peggio per me, se non sono
morta!
</p>

<p class="speaker">
MAURI
</p>

<p>
(<i>con forza</i>) Ma ci sono qua io, Flora!
</p>

<p>
<span class="pagenum" id="Page_57">[57]</span>
</p>

<p class="speaker">
FULVIA
</p>

<p>
(<i>subito con leggerezza sprezzante, mostrandolo
al marito</i>) Ecco — vedi? — c'è lui. — Volevo
dirti questo!
</p>

<p class="speaker">
MAURI
</p>

<p>
(<i>c. s.</i>) Io: io — tutto per te!
</p>

<p class="speaker">
FULVIA
</p>

<p>
(<i>quasi atterrita</i>) Per carità, non parlate d'amore! — (<i>Al
marito</i>) Disposto, pronto a riprendermi
con sè.
</p>

<p class="speaker">
MAURI
</p>

<p>
Con me! Per sempre!
</p>

<p class="speaker">
FULVIA
</p>

<p>
Bravo, caro! Come dicono i fidanzati.
</p>

<p class="speaker">
MAURI
</p>

<p>
(<i>con forza</i>) No! — Come posso dirtelo soltanto
io!
</p>

<p class="speaker">
FULVIA
</p>

<p>
(<i>spiegando, come sopra al marito</i>) Ha lasciato
per me moglie e figliuoli. — Anche il posto,
non è vero?
</p>

<p class="speaker">
MAURI
</p>

<p>
Tutto!
</p>

<p class="speaker">
FULVIA
</p>

<p>
E m'offrirà una bellissima posizione! — Darà
concerti in provincia! Peccato che la voce, con
questa mia vitaccia, mi si sia arrochita! Ci metteremmo
<span class="pagenum" id="Page_58">[58]</span>
insieme: lui sonerebbe e io canterei!
(<i>scoppia a ridere stridulamente</i>).
</p>

<p class="speaker">
MAURI
</p>

<p>
(<i>ferito</i>) Tu dunque ridi di me?
</p>

<p class="speaker">
FULVIA
</p>

<p>
(<i>subito</i>) No, no: credo, credo nella vostra
bravura di pianista.
</p>

<p class="speaker">
SILVIO
</p>

<p>
(<i>sdegnato</i>) Tutto questo, via, non è serio!
</p>

<p class="speaker">
FULVIA
</p>

<p>
E ti fa molta impressione? — A me, nessuna. — Vi
prego, insomma, di non darvi pensiero di
me, nessuno dei due. Quante volte devo dirlo? — Stabiliamo
così alla buona. — Ho vissuto per
anni, caro mio, giorno per giorno. Mi sono
mancate le cose più necessarie; e il domani senza
certezza non mi spaventa più. Può passarsi, il
destino, tutti i suoi capricci, con me. — Son cosa
sua (<i>S'accosta al marito e lo guarda con uno
strano, orribile ammiccamento di donna perduta</i>). — Anche
quei tuoi, sai?
</p>

<p class="speaker">
SILVIO
</p>

<p>
(<i>smorendo</i>) Che, miei?
</p>

<p class="speaker">
FULVIA
</p>

<p>
(<i>ridendo, ma con un misto di pianto, in una
convulsione che diverrà man mano più forte,
quanto più, per vincerla, ella si strazierà, dicendo
di sè le cose più crude</i>) Mah! quelli che ti passasti,
quand'ero come una bambina, e m'insegnavi
cose che mi parevano orribili!
</p>

<p>
<span class="pagenum" id="Page_59">[59]</span>
</p>

<p class="speaker">
SILVIO
</p>

<p>
(<i>per richiamarla a sè</i>) Fulvia!
</p>

<p class="speaker">
FULVIA
</p>

<p>
Mi sono divenuti familiari.
</p>

<p class="speaker">
SILVIO
</p>

<p>
(<i>c. s.</i>) Fulvia! Fulvia!
</p>

<p class="speaker">
FULVIA
</p>

<p>
Oh, sai, famosa!
</p>

<p class="speaker">
SILVIO
</p>

<p>
Tu hai la voluttà di dilaniarti!
</p>

<p class="speaker">
FULVIA
</p>

<p>
Con le tue mani, sì. — Le ho fatte sapere
anche a lui, sai? Perciò egli spasima così di me!
(<i>Subito — staccando — al colmo dell'orgasmo — grida
tre volte</i>) Che schifo! Che schifo! Che
schifo! (<i>Segue come un nitrito, e in un brivido
lungo di ribrezzo, restringendosi tutta in sè con
le mani afferrate ai capelli e il volto nascosto
dalle braccia aggiunge</i>) Ah Dio, che schifo!
</p>

<div class="blockquote">
<p>
Subito, Silvio e Mauri le si fanno accosto, premurosi e sconvolti,
e mentre l'orgasmo di lei par che si scarichi in un tremore
convulso, di freddo, le parlano insieme concitatamente.
</p>
</div>

<p class="speaker">
SILVIO
</p>

<p>
Non è possibile seguitare così!
</p>

<p class="speaker">
MAURI
</p>

<p>
(<i>supplice</i>) Ma come, Flora! Se ti ho tenuta
come una santa! come una santa!
</p>

<p>
<span class="pagenum" id="Page_60">[60]</span>
</p>

<p class="speaker">
FULVIA
</p>

<p>
(<i>all'improvviso, rizzandosi ancora convulsa,
ma di nuovo risoluta, e ponendo le mani sulle
spalle del Mauri</i>) Sì, è vero, sì! — Voi, sì! (<i>subito
correggendosi, spiccatamente</i>) Tu, sì! — Ma fammi
il piacere: — zitto!
</p>

<p class="speaker">
MAURI
</p>

<p>
(<i>felice, provandosi a prenderle una mano per
baciargliela</i>) Oh Flora! Grazie!
</p>

<p class="speaker">
FULVIA
</p>

<p>
(<i>ritraendo subito la mano, con ribrezzo</i>) No...
no... no...
</p>

<p class="speaker">
MAURI
</p>

<p>
Mi basterà che tu abbia così... pena... pena
soltanto... codesta pena che hai, del mio amore,
e niente più — niente! — È così dolce, che mi
basterà.
</p>

<p class="speaker">
FULVIA
</p>

<p>
(<i>in fretta</i>) Sì, va bene. (<i>Poi, rivolgendosi al
marito</i>) Dunque, sarà così, — Vado con lui. — Puoi
ripartirtene, caro, con la coscienza tranquilla
d'aver compiuto una buona azione.
</p>

<p class="speaker">
SILVIO
</p>

<p>
(<i>la guarda con occhi pieni d'una sofferenza
atroce, poi contenendosi a stento, dice gravemente</i>)
Io ti prego, Fulvia, di levarmi da questa
situazione.
</p>

<p class="speaker">
FULVIA
</p>

<p>
Ti dico sinceramente. Che tu sii venuto, — è
una buona azione. Dell'altra che hai compiuto,
<span class="pagenum" id="Page_61">[61]</span>
quasi senza volerlo, e che non era certo
nella tua intenzione, venendo — se si riduce per
me a un cattivo servizio — in coscienza ti dico
che non posso nè voglio fartene responsabile — dunque
puoi proprio ripartirtene in pace con te
stesso. — O al più, guarda — se proprio lo vuoi — (non
ho più nulla del mio!) — vedi? e sono
una donna veramente volgare — puoi darmi un
po' di denaro — come a lui l'ha dato sua moglie!
(<i>scoppia a ridere indicando il Mauri</i>).
</p>

<p class="speaker">
MAURI
</p>

<p>
(<i>scattando</i>) No! — niente danaro! no! Non
accettar danaro da lui, Flora!
</p>

<p class="speaker">
FULVIA
</p>

<p>
Stupido! Non capisci che non è per noi? Dico
per lui! Quanto più ne dà, per lui, meglio è. — Si
vede così chiaro che (<i>pigiando con intenzione
le parole</i>) — <i>non ostante ch'io faccia
di tutto</i> — gli persiste un certo rimorso. — Gli
propongo, di liquidarlo in contanti.
</p>

<p class="speaker">
SILVIO
</p>

<p>
(<i>non potendone più, con estrema risolutezza</i>)
Basta così, Fulvia! — Io debbo parlarti!
</p>

<p class="speaker">
FULVIA
</p>

<p>
(<i>con furore appena contenuto e aria di minaccia</i>)
Ah, no, sai! Non arrischiarti ora a parlarmi
di ciò che ti leggo negli occhi!
</p>

<p class="speaker">
MAURI
</p>

<p>
(<i>tra sè, sogghignando</i>) Della figlia!... della
figlia!
</p>

<p>
<span class="pagenum" id="Page_62">[62]</span>
</p>

<p class="speaker">
SILVIO
</p>

<p>
Debbo pure parlartene!
</p>

<p class="speaker">
FULVIA
</p>

<p>
Guai a te, se lo fai! Ma non vedi che sto qui
da un'ora a imbrattarmi di fango per impedirti
di parlarne?
</p>

<p class="speaker">
SILVIO
</p>

<p>
Non vuoi dunque che te ne parli?
</p>

<p class="speaker">
FULVIA
</p>

<p>
No!
</p>

<p class="speaker">
SILVIO
</p>

<p>
Mi provochi!
</p>

<p class="speaker">
FULVIA
</p>

<p>
Se hai sfuggito di parlarne anche poc'anzi!
</p>

<p class="speaker">
SILVIO
</p>

<p>
Te ne parlo adesso!
</p>

<p class="speaker">
FULVIA
</p>

<p>
Ti sfido a farlo; con me così (<i>passa un braccio
sul collo di Mauri</i>) decisa ad andarmene con lui!
</p>

<p class="speaker">
SILVIO
</p>

<p>
Sta bene. — Vado... Ma bada che veramente
tu perdi ora ogni diritto d'accusarmi!
</p>

<p class="speaker">
FULVIA
</p>

<p>
Io? (<i>Rivolgendosi al Mauri</i>) L'ho accusato?
(<i>A lui</i>) T'ho lodato; ringraziato; t'ho detto d'andartene
via tranquillo. — Sei tu, là, impedito.
<span class="pagenum" id="Page_63">[63]</span>
Insisti tu! Vuoi parlare, per cercarti scuse, ch'io
non ti chiedo.
</p>

<p class="speaker">
MAURI
</p>

<p>
(<i>c. s.</i>) Eh — lo specchio! lo specchio!
</p>

<p class="speaker">
SILVIO
</p>

<p>
(<i>provocante</i>) Che dite voi, specchio?
</p>

<p class="speaker">
MAURI
</p>

<p>
(<i>placido, quasi sorridente</i>) Quello, caro signore,
che ci mettiamo noi stessi davanti, senza
saperlo. Ce lo troviamo davanti; ci pare che ci
parli un altro, e siamo noi stessi. — Io lo so
bene.
</p>

<p class="speaker">
SILVIO
</p>

<p>
Lo saprete per voi!
</p>

<p class="speaker">
MAURI
</p>

<p>
Anche per lei, anche per lei!
</p>

<p class="speaker">
SILVIO
</p>

<p>
(<i>a Fulvia</i>) Perchè mi butti in faccia un rimorso,
ch'io stesso t'ho dichiarato e provato?
</p>

<p class="speaker">
FULVIA
</p>

<p>
No, scusa: voglio levartelo!
</p>

<p class="speaker">
SILVIO
</p>

<p>
Come? così? «imbrattandoti di fango» per
accrescermelo?
</p>

<p class="speaker">
FULVIA
</p>

<p>
(<i>con voce nuova, di disperata sincerità, quasi
avvilita, come se fosse arrivata al punto di non
<span class="pagenum" id="Page_64">[64]</span>
poter più sostenere la sua parte</i>) Ah Dio, sono
stata qua tanti giorni con lui — e lui stesso ha
detto come — quella di prima — con tutto il cuore
sospeso — il mio cuore d'un tempo — là, nella
mia casa — il mio cuore di madre — tutti questi
giorni in attesa che mi parlasse della figlia — dicendo
a me stessa: «stai così... stai così... egli
ora è buono!... è venuto... ora te ne parla, ora
te ne parla...».
</p>

<p class="speaker">
SILVIO
</p>

<p>
(<i>forte, vibratamente, per rompere la commozione
di lei</i>) Ma se non potevo parlartene!
</p>

<p class="speaker">
FULVIA
</p>

<p>
(<i>subito, violenta, cangiando tono anche lei</i>)
E perchè vuoi parlarmene adesso?
</p>

<p class="speaker">
SILVIO
</p>

<p>
Ma per dirti appunto perchè non te n'ho parlato!
</p>

<p class="speaker">
FULVIA
</p>

<p>
Ora non voglio più saperlo! — Sono ragioni
per te!
</p>

<p class="speaker">
SILVIO
</p>

<p>
No, non per me! Per tua figlia!
</p>

<p class="speaker">
FULVIA
</p>

<p>
Ragioni di non parlarmene? Anche per lei?
</p>

<p class="speaker">
SILVIO
</p>

<p>
Unicamente per lei!
</p>

<p>
<span class="pagenum" id="Page_65">[65]</span>
</p>

<p class="speaker">
FULVIA
</p>

<p>
Perchè mi crede morta, è vero? — Eh, si sa! — Storia
vecchia! — Chi gliel'ha detto? gliel'hai
detto tu, che sono morta?
</p>

<p class="speaker">
SILVIO
</p>

<p>
Non gliel'ho detto io...
</p>

<p class="speaker">
FULVIA
</p>

<p>
L'ha creduto da sè, e tu gliel'hai lasciato credere? — E
va bene. Basta. Lo supponevo. — Vuoi
dire che il miracolo di farmi rivivere anche
per lei, non puoi farlo?
</p>

<p class="speaker">
SILVIO
</p>

<p>
No, dimmi tu, se lo credi, se lo vedi possibile! — Non
faccio altro che pensare a questo
da un mese. Subito, dacchè vidi la possibilità che
tu guarissi. — Tu hai atteso che te ne parlassi.
Ma non te n'ho parlato per questo! — Come si
può fare? — Dimmi tu! — Rispunti a casa, ora,
così?
</p>

<p class="speaker">
FULVIA
</p>

<p>
(<i>con orrore</i>) No, no!
</p>

<p class="speaker">
SILVIO
</p>

<p>
(<i>seguitando</i>) Dove sei stata tutto questo tempo?
E perchè le si è lasciato credere che tu fossi
morta, senz'esser vero?
</p>

<p class="speaker">
FULVIA
</p>

<p>
Non è possibile — no!
</p>

<p>
<span class="pagenum" id="Page_66">[66]</span>
</p>

<p class="speaker">
SILVIO
</p>

<p>
Ecco — lo vedi tu stessa!
</p>

<p class="speaker">
FULVIA
</p>

<p>
E credi che me n'importi? — Se fossi morta
davvero... Ma non sono! Non lo dico per me,
bada! Tu non sai ancora, caro mio, tutto intero
il miracolo che hai operato! — Non me lo sarei
mai atteso! — Stato di grazia! — Tornata per
un momento come allora... Caro mio, se non puoi
farmi rivivere per tua figlia, può lei ora, invece,
rivivere per me!
</p>

<p class="speaker">
SILVIO
</p>

<p>
(<i>stordito, costernato</i>) Che dici? per te? E
come?
</p>

<p class="speaker">
FULVIA
</p>

<p>
Lei — o un'altra — se l'ho già in me, per me
è la stessa!
</p>

<p class="speaker">
SILVIO
</p>

<p>
Fulvia, che dici?
</p>

<p class="speaker">
MAURI
</p>

<p>
Come! — Tu dunque...?
</p>

<p class="speaker">
FULVIA
</p>

<p>
E perchè sono così spensierata? — Per questo! — Non
vedi che non m'importa più di
niente?
</p>

<p class="speaker">
MAURI
</p>

<p>
Ti sei lasciata riprendere da lui?
</p>

<p>
<span class="pagenum" id="Page_67">[67]</span>
</p>

<p class="speaker">
SILVIO
</p>

<p>
(<i>levandosi ormai d'ogni ambascia, d'ogni
dubbio, con animo fermissimamente risoluto</i>) Ah — se
è così — senz'altro, allora!
</p>

<p class="speaker">
FULVIA
</p>

<p>
Che cosa?
</p>

<p class="speaker">
MAURI
</p>

<p>
(<i>quasi tra sè</i>) Ma questo è un tradimento!
</p>

<p class="speaker">
SILVIO
</p>

<p>
Avevo già pensato — prima che tu dicessi questo — che
c'era forse un mezzo — uno solo — per
riparare!
</p>

<p class="speaker">
FULVIA
</p>

<p>
Che mezzo? Se mi hai uccisa per lei!
</p>

<p class="speaker">
SILVIO
</p>

<p>
No — c'è! c'è! — E ora, senz'altro, bisogna
che tu lo accetti, per quanto possa esser
duro per te e per me.
</p>

<p class="speaker">
FULVIA
</p>

<p>
E sarebbe?
</p>

<p class="speaker">
SILVIO
</p>

<p>
Verrai con me!
</p>

<p class="speaker">
MAURI
</p>

<p>
No, Flora! Non farlo! non farlo!
</p>

<p class="speaker">
SILVIO
</p>

<p>
Lei ora lo farà!
</p>

<p>
<span class="pagenum" id="Page_68">[68]</span>
</p>

<p class="speaker">
FULVIA
</p>

<p>
(<i>a Mauri, per rassicurarlo</i>) Aspettate! (<i>Al marito,
con aria di sfida</i>) Con te, dove?
</p>

<p class="speaker">
SILVIO
</p>

<p>
Dove? A casa!
</p>

<p class="speaker">
FULVIA
</p>

<p>
E come?
</p>

<p class="speaker">
SILVIO
</p>

<p>
(<i>subito, con forza</i>) Come moglie! come
moglie!
</p>

<p class="speaker">
FULVIA
</p>

<p>
E se c'è lei che mi crede morta?
</p>

<p class="speaker">
SILVIO
</p>

<p>
Ecco, sì — questo è duro — e irreparabile! — Ma
bisogna superar questo, nel solo modo in
cui è possibile!
</p>

<p class="speaker">
FULVIA
</p>

<p>
Non capisco come dici!
</p>

<p class="speaker">
SILVIO
</p>

<p>
Ma che tu sii moglie, anche se in apparenza
per lei non potrai esser madre!
</p>

<p class="speaker">
FULVIA
</p>

<p>
Moglie senz'esser madre? Ah, tu intendi
«un'altra»?
</p>

<p class="speaker">
MAURI
</p>

<p>
(<i>subito</i>) È una barbarie! è una barbarie!
</p>

<p>
<span class="pagenum" id="Page_69">[69]</span>
</p>

<p class="speaker">
FULVIA
</p>

<p>
Ma io non sono <i>un'altra</i>!
</p>

<p class="speaker">
SILVIO
</p>

<p>
Certo! Sarà solo apparenza! Tu sarai pure la
madre!
</p>

<p class="speaker">
FULVIA
</p>

<p>
E lei mi crederà la matrigna?
</p>

<p class="speaker">
MAURI
</p>

<p>
Non accettare, Flora! non accettare! È una
barbarie!
</p>

<p class="speaker">
SILVIO
</p>

<p>
Non c'è altro mezzo! — Se questa è una barbarie,
che è meglio? la condizione che le offrite
voi?
</p>

<p class="speaker">
MAURI
</p>

<p>
Meglio, sì! centomila volte meglio! La fame,
Flora... con me! Meglio! Pensa che strazio, essere
<i>un'altra</i> per tua figlia!
</p>

<p class="speaker">
SILVIO
</p>

<p>
Se puoi sopportarlo...
</p>

<p class="speaker">
FULVIA
</p>

<p>
(<i>subito, con sprezzo, ma già sopra pensiero</i>)
Ma non è questo! Sopporto tutto, io! — Se la
figlia è mia — io non sono un'altra — sono sua
madre! (<i>Si alza e come se cominciasse a comprendere
soltanto ora</i>) Tu dunque mi riprenderesti
con te?
</p>

<p>
<span class="pagenum" id="Page_70">[70]</span>
</p>

<p class="speaker">
MAURI
</p>

<p>
(<i>trasecolato</i>) Accetti?
</p>

<p class="speaker">
FULVIA
</p>

<p>
(<i>senza badare al Mauri, rivolgendosi al marito,
o piuttosto, parlando quasi tra sè</i>) Ma
come? — Ah già, il matrimonio c'è... Non ci
sarebbe più bisogno di nulla!
</p>

<p class="speaker">
SILVIO
</p>

<p>
È solo per lei! Apparenza...
</p>

<p class="speaker">
MAURI
</p>

<p>
(<i>tra sè</i>) Ah che tradimento!... Lasciarsi riprendere
da lui!
</p>

<p class="speaker">
FULVIA
</p>

<p>
(<i>c. s.</i>) Ha già sedici anni... Certo non può avere
nessuna memoria di me.
</p>

<p class="speaker">
SILVIO
</p>

<p>
Ne aveva poco più di tre...
</p>

<p class="speaker">
FULVIA
</p>

<p>
(<i>subito, con scherno</i>) Quando io morii... — (<i>Poi,
riprendendosi</i>) Ma gli altri? Potranno riconoscermi!
</p>

<p class="speaker">
SILVIO
</p>

<p>
Nessuno, dove sto ora — quasi in campagna.
Ma questo non importa! Cambieremo paese.
</p>

<p class="speaker">
MAURI
</p>

<p>
(<i>risoluto</i>) Dunque, per me, Flora, è proprio
finito? Non è possibile, bada! non è possibile!
</p>

<p>
<span class="pagenum" id="Page_71">[71]</span>
</p>

<p class="speaker">
FULVIA
</p>

<p>
(<i>scrollandosi, infastidita</i>) Ma che volete voi!
</p>

<p class="speaker">
MAURI
</p>

<p>
(<i>terribile</i>) Come, che voglio! E come faccio io
ora? Come resto senza di te?
</p>

<p class="speaker">
SILVIO
</p>

<p>
(<i>facendoglisi innanzi</i>) Dovreste capire che non
è più tempo di parlare così!
</p>

<p class="speaker">
MAURI
</p>

<p>
(<i>c. s.</i>) Io ho spezzato, distrutto la mia vita per
lei!
</p>

<p class="speaker">
FULVIA
</p>

<p>
(<i>interrompendosi, rivolta al marito</i>) Lascia,
aspetta. Gli parlo io...
</p>

<p class="speaker">
MAURI
</p>

<p>
(<i>abbracciandola, frenetico</i>) Non voglio sentir
nulla! Sei mia! Non ti lascio!
</p>

<p class="speaker">
SILVIO
</p>

<p>
(<i>avventandosi per strappargliela</i>) Ah, con la
violenza?
</p>

<p class="speaker">
FULVIA
</p>

<p>
(<i>divincolandosi</i>) Lasciatemi!
</p>

<p class="speaker">
MAURI
</p>

<p>
(<i>c. s.</i>) Non ti lascio! Non la lascio!
</p>

<p>
<span class="pagenum" id="Page_72">[72]</span>
</p>

<p class="speaker">
FULVIA
</p>

<p>
(<i>riuscendo a liberarsi e respingendolo</i>) Lasciatemi,
vi dico!
</p>

<p class="speaker">
SILVIO
</p>

<p>
Fuori! Fuori di qua! Via, fuori!
</p>

<p class="speaker">
MAURI
</p>

<p>
(<i>rompendo in disperati singhiozzi</i>) Ma per pietà,
almeno!
</p>

<p class="speaker">
FULVIA
</p>

<p>
(<i>vibrante</i>) Che pietà volete, se io avevo già
troncato ogni legame con voi?
</p>

<p class="speaker">
MAURI
</p>

<p>
Ma io, no! io, no!
</p>

<p class="speaker">
FULVIA
</p>

<p>
Questo vostro pianto, ora, è veramente di
più!
</p>

<p class="speaker">
MAURI
</p>

<p>
Una vita... Come se non fossi uno, io! — Mi
stronchi... — dici che sono di più!
</p>

<div class="blockquote">
<p>
Casca a sedere, come stroncato veramente, singhiozzando
sempre.
</p>
</div>

<p class="speaker">
SILVIO
</p>

<p>
Via, via, basta...
</p>

<p class="speaker">
FULVIA
</p>

<p>
(<i>facendo un cenno a Silvio, e accostandosi al
Mauri</i>) Un po' di carità, un po' di carità... Bisogna
mandarlo via con le buone!
</p>

<p class="pad2 center large">
TELA
</p>

<div class="chapter">
<p>
<span class="pagenum" id="Page_73">[73]</span>
</p>

<h2 id="atto2">ATTO SECONDO</h2>
</div>

<div class="chapter">
<p>
<span class="pagenum" id="Page_74">[74]</span>
</p>

<h3>SCENA</h3>
</div>

<p>
Sala nella villa del dottor Silvio Gelli, presso uno dei
villaggi intorno al lago di Como. La sala è vasta, chiara
di tanto azzurro intorno, che dilaga tra il verde.
</p>

<p>
Arredo di tinta tenue, molto signorile, ma non nuovo,
perchè Fulvia Gelli possa riconoscerlo per quello stesso,
che ella, tredici anni addietro, lasciò in un'altra casa.
In fondo è una veranda, da cui si scende nel giardino.
Due usci laterali a destra. La comune a sinistra.
</p>

<p>
Sono passati dal primo atto circa quattro mesi. È
agosto.
</p>

<p>
<span class="pagenum" id="Page_75">[75]</span>
</p>

<div class="blockquote">
<p>
Sono in iscena, al levarsi della tela, FULVIA, la governante
BETTA e il COMMESSO DI NEGOZIO. Fulvia è in una ricca
e gaja vestaglia estiva. Ha ancora i suoi capelli di fuoco, ma
composti in una placida pettinatura. Non ha più il fosco pallore
del primo atto: pare rasserenata. La vecchia governante Betta ha
l'aria d'una mezza signora: sta con gli altri due presso a un
tavolino ed esamina con l'occhialetto e palpa e tasta i molti
scampoli di tela, bianchi e anche colorati, celesti, rosei, lilla, e i
varii merletti, che il commesso di negozio ha tratti da una grande
scatola di tela cerata con cinghie di cuojo, posata su una sedia
accanto al tavolino.
</p>
</div>

<p class="speaker">
COMMESSO
</p>

<p>
Già! Se la signora vuol proprio pigliarsi il fastidio...
</p>

<p class="speaker">
FULVIA
</p>

<p>
Ma no! Non sarà mica un fastidio!
</p>

<p class="speaker">
COMMESSO
</p>

<p>
Capisco — <i>pardon!</i> — per una madre...
Ma sarà un po' lungo, mi permetto di farle osservare,
preparare tutt'intero un corredino di nascita...
</p>

<p class="speaker">
FULVIA
</p>

<p>
Oh, mi servirà anche per passare il tempo!
</p>

<p class="speaker">
COMMESSO
</p>

<p>
Capisco. Dicevo, perchè ne abbiamo tanti, già
belli e pronti in bottega — una meraviglia, sa? — tutti
assortiti — di tutto punto — delicatissimi...
</p>

<p>
<span class="pagenum" id="Page_76">[76]</span>
</p>

<p class="speaker">
FULVIA
</p>

<p>
(<i>a Betta che esamina una tela</i>) Che ve ne pare,
di questa?
</p>

<p class="speaker">
BETTA
</p>

<p>
Ah! — lenta... lenta...
</p>

<p class="speaker">
COMMESSO
</p>

<p>
Pelle d'uovo, codesta! Sopraffina. — Si fanno
di codesta, ora. Oppure di <i>nansouk</i>.
</p>

<p class="speaker">
BETTA
</p>

<p>
(<i>giocando con le parole</i>) Sarà <i>nansù</i> — io
non so: ma è lenta.
</p>

<p class="speaker">
COMMESSO
</p>

<p>
(<i>piccato</i>) No, scusi — ho detto che codesta è
pelle d'uovo.
</p>

<p class="speaker">
BETTA
</p>

<p>
Pelle d'uovo — ma è lenta.
</p>

<p class="speaker">
COMMESSO
</p>

<p>
Ma no, per carità! Lieve, morbida — sfido!
per le carni tènere d'un neonato! — ma resistentissima.
Garantisco.
</p>

<p class="speaker">
FULVIA
</p>

<p>
Sarà, sarà... Ma non è, a ogni modo, quella
ch'io cercavo. C'era una volta un'altra tela — fina
così, morbida — ma ben più solida!
</p>

<p class="speaker">
COMMESSO
</p>

<p>
Dice forse <i>cambrì</i>, la signora?
</p>

<p>
<span class="pagenum" id="Page_77">[77]</span>
</p>

<p class="speaker">
BETTA
</p>

<p>
Eh, ma le antiche mussoline!
</p>

<p class="speaker">
FULVIA
</p>

<p>
No no — non <i>cambrì</i>.
</p>

<p class="speaker">
COMMESSO
</p>

<p>
Battista di lino? battista di cotone?
</p>

<p class="speaker">
FULVIA
</p>

<p>
Non so. Voglio fargliela vedere. — Fatemi
il piacere, Betta, salite su. Livia conserva ancora
in quella vecchia cassapanca, sapete?
</p>

<p class="speaker">
BETTA
</p>

<p>
Lo so.
</p>

<p class="speaker">
FULVIA
</p>

<p>
Anche alcuni capi del suo corredino di nascita:
li ho visti.
</p>

<p class="speaker">
BETTA
</p>

<p>
Sissignora. Vado. (Si avvia).
</p>

<p class="speaker">
FULVIA
</p>

<p>
No, meglio... aspettate! Non ditele nulla. Pregatela
di scender qui un momento.
</p>

<p class="speaker">
BETTA
</p>

<p>
Sissignora.
</p>

<div class="blockquote">
<p>
Via per il secondo uscio a destra.
</p>
</div>

<p class="speaker">
FULVIA
</p>

<p>
Vedrà, vedrà che morbidezza e che altra solidità!
</p>

<p>
<span class="pagenum" id="Page_78">[78]</span>
</p>

<p class="speaker">
COMMESSO
</p>

<p>
Eh, ma lavato questo <i>nansouk</i>, sa come
infittisce, signora? E creda che, quanto a morbidezza,
non c'è niente che regga al paragone di
questa pelle d'uovo.
</p>

<p class="speaker">
FULVIA
</p>

<p>
Intanto restiamo d'accordo, è vero, per queste
battiste qui colorate. Se ci fosse un lilla più
tenue...
</p>

<p class="speaker">
COMMESSO
</p>

<p>
Sissignora, ne abbiamo in bottega. Ma anche
questo mi pare che vada benissimo...
</p>

<p class="speaker">
FULVIA
</p>

<p>
E quanto ai <i>valençiennes</i> poi no, proprio
no: questi non vanno.
</p>

<p class="speaker">
COMMESSO
</p>

<p>
Eh, lo so. È proprio da piangere, creda! Le
condizioni presenti del mercato...
</p>

<div class="blockquote">
<p>
Entra dal secondo uscio a destra LIVIA. Ha poco più di sedici
anni. Seria, rigida, s'intorbida ogni qualvolta si sforza di guardare
in faccia. È vestita insolitamente di strettissimo lutto. Fulvia
non s'accorge in prima ch'ella è entrata.
</p>
</div>

<p class="speaker">
LIVIA
</p>

<p>
Mi hai fatto chiamare?
</p>

<p class="speaker">
FULVIA
</p>

<p>
(<i>voltandosi appena</i>) Ah sì, Livia, vieni. (<i>Vedendola
così vestita di nero, e restando</i>) Oh, e
perchè così?
</p>

<div class="blockquote">
<p>
Livia abbassa gli occhi e non risponde.
</p>
</div>

<p>
<span class="pagenum" id="Page_79">[79]</span>
</p>

<p class="speaker">
FULVIA
</p>

<p>
(<i>sovvenendosi subito</i>) Ah già... sì sì... scusami,
sai! (<i>Cambiando idea, in conseguenza</i>) E
allora niente, niente...
</p>

<p class="speaker">
LIVIA
</p>

<p>
(<i>fredda</i>) Che volevi?
</p>

<p class="speaker">
FULVIA
</p>

<p>
No, niente. Vai subito in chiesa?
</p>

<p class="speaker">
LIVIA
</p>

<p>
Fra poco. Il parroco ha detto che non poteva
prima delle undici.
</p>

<p class="speaker">
FULVIA
</p>

<p>
Finirete tardi, allora. Tre messe...
</p>

<p class="speaker">
LIVIA
</p>

<p>
Io volevo due.
</p>

<p class="speaker">
FULVIA
</p>

<p>
(<i>subito in tono di rimprovero, ma dolce; come
ferita</i>) No, Livia. Questo è un voler fare un dispiacere
a papà. Non dico poi a me!
</p>

<p class="speaker">
LIVIA
</p>

<p>
(<i>c. s.</i>) Volevo che fossero due, appunto per
non fare un dispiacere a te. (<i>Dirà questo come se,
sotto l'apparenza d'una benevola attenzione, non
fosse contenuta un'ingiuria per lei</i>).
</p>

<p class="speaker">
FULVIA
</p>

<p>
(<i>con amarezza</i>) Ma che vuoi che faccia a me
dispiacere, se non questo: che tu possa pensarlo?
<span class="pagenum" id="Page_80">[80]</span>
Sono state tre messe ogni anno; saranno tre anche
quest'anno. Papà verrà con te?
</p>

<p class="speaker">
LIVIA
</p>

<p>
Non so se voglia venire.
</p>

<p class="speaker">
FULVIA
</p>

<p>
Verrà, verrà. Glielo dirò io di venire. (<i>Staccando</i>)
Stavo qui a sceglier la tela per il corredino.
</p>

<p class="speaker">
LIVIA
</p>

<p>
(<i>rigida, come per cosa che non la riguardi affatto</i>)
Ah...
</p>

<p class="speaker">
FULVIA
</p>

<p>
(<i>non potendo non notare il contegno di lei</i>)
Vai, vai; non volevo mica il tuo ajuto. (<i>E vedendo
che Livia se ne va senz'altro, soggiunge irritata,
cangiando improvvisamente tono e umore</i>) Volevo
che mi lasciassi, almeno per un po', la chiave
di quella cassapanca, dov'è custodito quel resto
del tuo corredino.
</p>

<p class="speaker">
LIVIA
</p>

<p>
Sta bene. Te la manderò giù.
</p>

<div class="blockquote">
<p>
Esce per il secondo uscio a destra.
</p>
</div>

<p class="speaker">
FULVIA
</p>

<p>
(<i>al Commesso che nel frattempo avrà ripiegato
e rimesso dentro la scatola tutti gli scampoli
e i merletti</i>) Scusi...
</p>

<p class="speaker">
COMMESSO
</p>

<p>
Oh, per carità, signora!
</p>

<p>
<span class="pagenum" id="Page_81">[81]</span>
</p>

<p class="speaker">
FULVIA
</p>

<p>
Per farla finita, restiamo così: prendo il
<i>nansouk</i>.
</p>

<p class="speaker">
COMMESSO
</p>

<p>
Ah, benissimo! Creda, è la scelta migliore,
signora.
</p>

<p class="speaker">
FULVIA
</p>

<p>
La quantità che le ho detto.
</p>

<p class="speaker">
COMMESSO
</p>

<p>
Benissimo. Ho già preso l'appunto. Le manderò
allora tutto in giornata. Riverisco, signora.
</p>

<p class="speaker">
FULVIA
</p>

<p>
A rivederla.
</p>

<div class="blockquote">
<p>
Il Commesso, reggendo la scatola, esce per la comune,
mentre dal secondo uscio a destra rientra in iscena BETTA.
</p>
</div>

<p class="speaker">
FULVIA
</p>

<p>
(<i>subito, vedendola, in tono derisorio</i>) La fate
dire anche voi, dunque, una messa in suffragio
dell'anima benedetta?
</p>

<p class="speaker">
BETTA
</p>

<p>
(<i>da vecchia volpe</i>) Mi perdoni, signora. È
uso, ormai. Ogni anno, in questo giorno... Mi
perdoni...
</p>

<p class="speaker">
FULVIA
</p>

<p>
(<i>sdegnata, severa</i>) Perchè volete che vi perdoni?
</p>

<p>
<span class="pagenum" id="Page_82">[82]</span>
</p>

<p class="speaker">
BETTA
</p>

<p>
Ma perchè forse quest'anno, ecco, si poteva
non farne sapere nulla alla signora.
</p>

<p class="speaker">
FULVIA
</p>

<p>
Sentite dunque che c'è qualche cosa di male
in questo?
</p>

<p class="speaker">
BETTA
</p>

<p>
No, signora. Si fa per la povera figliuola...
</p>

<p class="speaker">
FULVIA
</p>

<p>
Ah, per lei! Non lo fate dunque per voi, nè per
la padrona morta?
</p>

<p class="speaker">
BETTA
</p>

<p>
Anche per me, sissignora, e per la povera padrona.
È uso, le dico.
</p>

<p class="speaker">
FULVIA
</p>

<p>
Tutti gli anni, dacchè è morta?
</p>

<p class="speaker">
BETTA
</p>

<p>
Tutti gli anni, sissignora. Una la figlia, una
io, una il signor dottore.
</p>

<p class="speaker">
FULVIA
</p>

<p>
Anche Livia, <i>da allora</i>?
</p>

<p class="speaker">
BETTA
</p>

<p>
Eh, la prima, lei!
</p>

<p class="speaker">
FULVIA
</p>

<p>
Ah, questo no, vedete! Non vi fate bene il
conto, cara Betta! Livia doveva esser piccina, e
<span class="pagenum" id="Page_83">[83]</span>
non poteva pensare allora a far dir messe. Tranne
che non ci abbiate pensato voi, per suo conto, o
il padre.
</p>

<p class="speaker">
BETTA
</p>

<p>
(<i>rimanendo imbarazzata</i>) Già... veramente...
Sarà stato il padre...
</p>

<p class="speaker">
FULVIA
</p>

<p>
(<i>ridendo</i>) Come va, come va quest'affare? Voi
dovreste ricordarvi, perchè siete stata sempre qua,
voi! Vi è morta tra le braccia, la padrona!
</p>

<div class="blockquote">
<p>
SILVIO GELLI, che è stato di là a parlare con Livia, entrando
a questo punto per il primo uscio a destra, ode le ultime
parole di Fulvia, e subito, costernatissimo, temendo ch'ella stia
quasi per svelare il segreto, la richiama.
</p>
</div>

<p class="speaker">
SILVIO
</p>

<p>
Fulvia! (<i>ma subito resta come interdetto, tradito
dal primo impeto che gli ha fatto venire sulle
labbra il vero nome di lei</i>).
</p>

<p class="speaker">
FULVIA
</p>

<p>
(<i>subito voltandosi, rimediando con gioja maligna</i>)
Chi chiami? Fulvia? Oh Dio benedetto!
Capisco che oggi è l'anniversario; ma che tu
debba pensarci fino al punto di chiamarmi col
«suo» nome, via, mi sembra un po' troppo!
</p>

<p class="speaker">
SILVIO
</p>

<p>
Scusami... sì, hai ragione...
</p>

<p class="speaker">
FULVIA
</p>

<p>
Di niente, caro! È naturale. Nomi soprammessi,
sfuggono! Mi chiamavo Flora, sapete,
<span class="pagenum" id="Page_84">[84]</span>
Betta? Brutto nome, veramente: di cagna. Mi ha
chiamata Francesca, col mio secondo nome. (<i>Al
marito</i>): Bisogna che te ne ricordi, caro! (<i>Lo
guarda, lo vede costernato, come sospeso</i>) Che
cos'è? Sto cercando di rimediare, con buona
grazia, mi sembra, a una tua <i>gaffe</i>.
</p>

<p class="speaker">
SILVIO
</p>

<p>
(<i>un po' irritato, facendole intendere che la sua
costernazione non è per questo</i>) Sì, va bene...
Ma...
</p>

<p class="speaker">
FULVIA
</p>

<p>
(<i>comprendendo</i>) Niente, parlavamo delle tre
messe d'oggi... (<i>A Betta</i>) Non v'ha dato nulla
Livia per me?
</p>

<p class="speaker">
SILVIO
</p>

<p>
(<i>subito</i>) Ecco, venivo per questo.
</p>

<p class="speaker">
FULVIA
</p>

<p>
(<i>turbandosi, eccitandosi</i>) Non mi vuol dare la
chiave della cassapanca?
</p>

<p class="speaker">
SILVIO
</p>

<p>
(<i>a Betta</i>) Andate, andate, Betta. Credo che
Livia abbia bisogno di voi.
</p>

<p class="speaker">
FULVIA
</p>

<p>
Forse sta a piangere perchè gliel'ho chiesta?
</p>

<p class="speaker">
SILVIO
</p>

<p>
(<i>a Betta che non sa allontanarsi</i>) Andate vi
dico!
</p>

<div class="blockquote">
<p>
Betta via per il secondo uscio a destra.
</p>
</div>

<p>
<span class="pagenum" id="Page_85">[85]</span>
</p>

<p class="speaker">
FULVIA
</p>

<p>
(<i>attaccando subito, con sdegno</i>) Senti, ah,
questo no!
</p>

<p class="speaker">
SILVIO
</p>

<p>
Lasciami dire!
</p>

<p class="speaker">
FULVIA
</p>

<p>
Ho fatto trasportare io stessa in camera sua — vedendo
che ne soffriva — gli antichi mobili
della nostra camera da letto, e glien'ho consegnate
le chiavi!
</p>

<p class="speaker">
SILVIO
</p>

<p>
È vero, sì...
</p>

<p class="speaker">
FULVIA
</p>

<p>
(<i>seguitando, con foga sempre più appassionata</i>)
E n'avevo tanto bisogno, tanto! di rivedermeli
attorno, quei mobili!
</p>

<p class="speaker">
SILVIO
</p>

<p>
Ma devi pensare...
</p>

<p class="speaker">
FULVIA
</p>

<p>
(<i>pronta, forte</i>) Penso a tutto! Ma questo no,
Dio mio! Lo feci io, con le mie mani, quel corredino
per lei! prima che nascesse!
</p>

<p class="speaker">
SILVIO
</p>

<p>
Sì, sì!
</p>

<p class="speaker">
FULVIA
</p>

<p>
Ricordi che non volevi? Me lo strappavi dalle
mani! Ritrovarlo insieme con gli abiti miei di
allora, fu per me... ah Dio, non lo so dire! Vi
<span class="pagenum" id="Page_86">[86]</span>
affondai la faccia; vi respirai la mia purezza di
allora; la risentii viva in me, qua, nella gola — come
un sapore — vi piansi dentro, e me ne lavai
tutta l'anima... (<i>Staccando</i>) Bene: gliel'ho dati;
me li sono strappati io stessa da me...
</p>

<p class="speaker">
SILVIO
</p>

<p>
Ma capisci...
</p>

<p class="speaker">
FULVIA
</p>

<p>
(<i>pronta c. s.</i>) Perchè capisco! perchè capisco!
Ma c'era qua il commesso. Volevo mostrargli la
tela d'una di quelle camicine. Che cos'è, male?
Non posso?
</p>

<p class="speaker">
SILVIO
</p>

<p>
Ma non è questo!
</p>

<p class="speaker">
FULVIA
</p>

<p>
E che cos'è? Perchè le ha indossate lei, non
vuole che le faccia uguali, ora, per quest'altra?
(<i>Torbida, minacciosa</i>) — Bada — ah, bada! Moglie — sta
bene — rappresento qua un'altra — pensi
di me ciò che vuole! Ma madre no, sai?
bada! come madre mi deve rispettare!
</p>

<p class="speaker">
SILVIO
</p>

<p>
Ma ti rispetta...
</p>

<p class="speaker">
FULVIA
</p>

<p>
Non dico madre di lei! dico di quella che verrà!
Badi! badi! Me la difendo, perchè non mi resta
più altro qua per sentirmi ancora viva.
</p>

<p class="speaker">
SILVIO
</p>

<p>
Non eccitarti così, per carità!
</p>

<p>
<span class="pagenum" id="Page_87">[87]</span>
</p>

<p class="speaker">
FULVIA
</p>

<p>
Non mi eccito, no. Quello che hai saputo fare
per uccidermi! (<i>Pausa. Poi, piano, tentennando
il capo</i>) Fissare anche il giorno della morte!
</p>

<p class="speaker">
SILVIO
</p>

<p>
Ma no... Me lo chiese, una volta...
</p>

<p class="speaker">
FULVIA
</p>

<p>
E tu, là! subito la data. E tre messe... Di' la
verità: devi essere stato anche tu a ordinare a
quella vecchia marmotta...
</p>

<p class="speaker">
SILVIO
</p>

<p>
E dàlli! Te l'ho detto! A furia di ripeterlo — forse
per acquistarsi una maggiore benevolenza
da Livia — è facile che quell'imbecille ci creda
lei stessa, alla fine!
</p>

<p class="speaker">
FULVIA
</p>

<p>
D'avermi tenuta morta tra le braccia? (<i>ride</i>)
Ah! ah! ah! ah! Fino al punto di farmi dire in
suffragio una messa insieme con te!
</p>

<p class="speaker">
SILVIO
</p>

<p>
Questo delle messe è un pensiero di Livia. Mi
domandò una volta; non credetti di doverle dire
di no.
</p>

<p class="speaker">
FULVIA
</p>

<p>
Ma se l'hai accompagnata sempre in chiesa.
</p>

<p class="speaker">
SILVIO
</p>

<p>
Per farle piacere. Sai che non soglio andarci
per me.
</p>

<p>
<span class="pagenum" id="Page_88">[88]</span>
</p>

<p class="speaker">
FULVIA
</p>

<p>
Ci andrai anche oggi!
</p>

<p class="speaker">
SILVIO
</p>

<p>
Non vado.
</p>

<p class="speaker">
FULVIA
</p>

<p>
Voglio che tu vada!
</p>

<p class="speaker">
SILVIO
</p>

<p>
Non vado, non vado!
</p>

<p class="speaker">
FULVIA
</p>

<p>
Non privarmi di questo spettacolo, che almeno,
via, è da ridere! Pòstumo — per me! — (<i>Staccando</i>)
Gliel'ho già detto a Livia, che andrai.
</p>

<p class="speaker">
SILVIO
</p>

<p>
E io le ho detto or ora che non vado.
</p>

<p class="speaker">
FULVIA
</p>

<p>
Me lo fai dunque apposta?
</p>

<p class="speaker">
SILVIO
</p>

<p>
Che cosa?
</p>

<p class="speaker">
FULVIA
</p>

<p>
Per farmi odiare di più?
</p>

<p class="speaker">
SILVIO
</p>

<p>
Deve comprenderlo anche lei, e lo comprende,
difatti, che ora è un riguardo, questo...
</p>

<p>
<span class="pagenum" id="Page_89">[89]</span>
</p>

<p class="speaker">
FULVIA
</p>

<p>
(<i>pronta, scoppiando di nuovo a ridere, allegramente</i>)
Che tu devi a me? Ah! ah! ah! ah!
</p>

<p class="speaker">
SILVIO
</p>

<p>
Ti va di ridere...
</p>

<p class="speaker">
FULVIA
</p>

<p>
Ma sì, caro! È meglio che me la prenda a
ridere! (<i>ride ancora</i>) Perchè ti senti ridicolo tu
stesso, vestito di nero, compunto, a messa, per
me, che sono qua viva, (<i>ride di nuovo</i>) e faccio
le corna!
</p>

<p class="speaker">
SILVIO
</p>

<p>
Ma per nulla! Se non l'ho fatto per me...
</p>

<p class="speaker">
FULVIA
</p>

<p>
(<i>staccando, con altra voce</i>) Scusa: <i>Ora</i> me
lo devi, il riguardo?
</p>

<p class="speaker">
SILVIO
</p>

<p>
Come, <i>ora</i>? perchè?
</p>

<p class="speaker">
FULVIA
</p>

<p>
Perchè si riduce tutto a mio danno!
</p>

<p class="speaker">
SILVIO
</p>

<p>
(<i>forte, con convinzione</i>) Ma ho inteso di rispettarti
sempre, io, qua!
</p>

<p class="speaker">
FULVIA
</p>

<p>
(<i>pronta</i>) Me? Ah, no, caro! La tua impostura!
</p>

<p>
<span class="pagenum" id="Page_90">[90]</span>
</p>

<p class="speaker">
SILVIO
</p>

<p>
(<i>fermo e serio</i>) Io ti prego di credere alla mia
sincerità.
</p>

<p class="speaker">
FULVIA
</p>

<p>
Ci credo, ah, ci credo! E ciò che è orribile in
te è questo, difatti: la sincerità della tua impostura:
codesta... oh, via! non mi far parlare!
</p>

<p class="speaker">
SILVIO
</p>

<p>
No, di', di', parla!
</p>

<p class="speaker">
FULVIA
</p>

<p>
(<i>ancora una volta staccando, con altra voce</i>)
Vuoi farmi del bene davvero?
</p>

<p class="speaker">
SILVIO
</p>

<p>
(<i>stordito da questa che gli pare un'improvvisa
diversione</i>) Come? Certo!
</p>

<p class="speaker">
FULVIA
</p>

<p>
(<i>subito, fredda</i>) Non avere nessun riguardo
per me!
</p>

<p class="speaker">
SILVIO
</p>

<p>
Ma che dici?
</p>

<p class="speaker">
FULVIA
</p>

<p>
Dico questo: trattami come una... una di quelle
cagnacce di strada, che per caso ti si sia messa
dietro, attaccata alle calcagna.
</p>

<p class="speaker">
SILVIO
</p>

<p>
Ah sì! Bello, così!
</p>

<p>
<span class="pagenum" id="Page_91">[91]</span>
</p>

<p class="speaker">
FULVIA
</p>

<p>
(<i>c. s. quasi che parlasse d'un'altra</i>) Così, così.
Non potendo più levartela dai piedi, per forza,
rassegnato, hai dovuto portartela in casa. Se lei
potesse credere questo, forse, vedendomi trattata
così, disprezzata, avvilita, e nello stesso
tempo, me, umile, docile...
</p>

<p class="speaker">
SILVIO
</p>

<p>
Ma non è possibile!
</p>

<p class="speaker">
FULVIA
</p>

<p>
Ah, ora, grazie, lo so! Hai fatto il contrario!
C'è un odore di santità, qui, che viene da quella
morta...
</p>

<p class="speaker">
SILVIO
</p>

<p>
(<i>alludendo alla figlia</i>) Non aveva avuto madre!
Che la pensasse almeno come una santa, dovendo
farle un inganno, mi parve che questo fosse il più
pietoso, non solo per lei, ma anche per te!
</p>

<p class="speaker">
FULVIA
</p>

<p>
(<i>con impeto, subito frenato</i>) Non dire per me!
non dire per me! Non l'hai fatto per me, scusa!
Per te l'hai fatto, per quietarti in qualche modo
la coscienza, che ti rimordeva. E non l'hai quietata!
Non si quieta mica, con le imposture, la coscienza.
</p>

<p class="speaker">
SILVIO
</p>

<p>
T'ho pregata di non usare più codesta parola!
</p>

<p class="speaker">
FULVIA
</p>

<p>
Scusa, mi hai fatto morire, e poi mi hai santificata!
<span class="pagenum" id="Page_92">[92]</span>
e ti sei santificato, e hai santificato tutto
qua! (<i>Staccando e cambiando tono ancora una
volta</i>) Posso ammettere che la mia morte poteva
essere, lì per lì, una «necessaria» menzogna. Ma
se lei era così piccina! Le si era schiusa, la vita,
con te solo accanto! Ti avrà domandato... così,
della madre, da grandicella, è vero? Dovendo fingere,
scusa, non potevi, anche senza dirglielo,
farle intendere che non eri stato lieto nel tuo
matrimonio?
</p>

<p class="speaker">
SILVIO
</p>

<p>
Già, sì! A giudicarne adesso!
</p>

<p class="speaker">
FULVIA
</p>

<p>
T'avrebbe amato di più; non avrebbe rimpianto
nulla!
</p>

<p class="speaker">
SILVIO
</p>

<p>
Ma dovevo immaginare che potesse succeder
questo! Scusa, è strano! Ne parli, come se tu ne
fossi gelosa...
</p>

<p class="speaker">
FULVIA
</p>

<p>
Ah, sì, nel cuore di mia figlia!
</p>

<p class="speaker">
SILVIO
</p>

<p>
Ma pensa che sei in fondo tu stessa!
</p>

<p class="speaker">
FULVIA
</p>

<p>
Non è vero! non è vero! Io stessa? L'ho toccato!
L'ho sentito! Sono morta! morta veramente!
Le sto davanti, e sono morta! Non sono
io, questa qua, viva; è un'altra, sua madre... di
là, morta! Vorrei prenderla per le braccia (<i>allude
<span class="pagenum" id="Page_93">[93]</span>
a Livia</i>) scuoterla, guardarla fissa negli occhi e
dirle: No! no! Credi a me, cara: perchè è
morta... Non possono più far male, i morti, e
perciò, dopo molto tempo, si pensa di essi solo il
bene. <i>Anche la morte, cara, può essere
una menzogna!</i> (<i>Staccando, vibrante,
con un'espressione quasi da folle</i>) Sai quante
volte mi viene questa tentazione?
</p>

<p class="speaker">
SILVIO
</p>

<p>
Per carità, Fulvia!
</p>

<p class="speaker">
FULVIA
</p>

<p>
Non temere, chè ci penso, io più di te!
(<i>Pausa</i>) Sfido! con te tutto dedito per tanti anni
alla venerazione di quell'anima santa, doveva
sembrarle per forza un tradimento, così, all'improvviso,
da un giorno all'altro. (<i>Pausa</i>) Prima,
sì — ci avrà pensato... così, una volta l'anno.
(<i>Staccando</i>) Ma non è vero! non è vero! Si dimentica
tutto! ci si adatta a tutto! È un'altra
cosa ora! È quella sua, sì, vera gelosia, per conto
della morta, ora. (<i>Pausa</i>) Doveva nascerle per
forza, appena entrata io qua. Prima, era lei come
lei. Appena entrata io, a prender posto accanto a
te, lei s'è fatta la rappresentante di <i>quell'altra</i>.
Naturale. Colei che ne tiene il posto. Ha
voluto tutto ciò che le apparteneva: i mobili,
tutto. Ho dovuto darglieli io stessa. M'è parso
giusto. Tanto questa menzogna s'è fatta realtà
qua, per tutti: l'unica, l'unica, in cui viva tua
figlia! Dico <i>tua</i>, vedi? Non la sento, non la
sento più realmente come mia! Non la sento! E
non ti pare una cosa disumana. Bisogna ucciderla,
ucciderla, questa menzogna, perchè io sono viva,
viva, viva!
</p>

<p>
<span class="pagenum" id="Page_94">[94]</span>
</p>

<p class="speaker">
SILVIO
</p>

<p>
Per carità, per carità, Fulvia! Hai riconosciuto
tu stessa la necessità di tacere — <i>anche per
te!</i>
</p>

<p class="speaker">
FULVIA
</p>

<p>
Proprio per me? Tu vuoi tacere per non offendere
<i>sua madre</i>, ecco perchè!
</p>

<p class="speaker">
SILVIO
</p>

<p>
Ma se sei tu!
</p>

<p class="speaker">
FULVIA
</p>

<p>
Non è vero! Io per lei sono — <i>questa</i> — <i>e
non posso essere sua madre!</i> Sono
arrivata al punto di crederci io stessa! Mi pare,
mi pare veramente <i>figlia di quell'altra</i>.
È spaventoso! Fin dal primo momento che la
vidi e dovetti frenare ogni impeto che mi lanciava
ad abbracciarla, a rifarmela mia sul mio
petto! Le parole riguardose che fui costretta a
dirle, che lei quasi m'impose col suo contegno,
sono rimaste — irremovibili — non solo, ma
così, proprio — realtà — realtà — anche per
me. La guardo, con quelle spallucce lì, con quell'aria,
e non credo più io stessa, proprio non sento
più, che glieli abbia fatti io, quegli occhi, quella
bocca; come se veramente ci fosse stata qui un'altra,
da cui lei è nata — che io non so! — E il bello
è poi, che non lo sa neanche lei! — L'ombra, divenuta
realtà! E che realtà! Ha ucciso in me,
veramente, il mio istinto materno per lei! Ora più
che mai, che lo risento in me vivo per un'altra. — Via,
<span class="pagenum" id="Page_95">[95]</span>
via, via. — Non voglio più pensarci. — Si
stia con la sua morta. E mi lasci qua — viva e
in pace — per chi verrà.
</p>

<p class="speaker">
SILVIO
</p>

<p>
Non dirlo! Sei stata qua con lei — son quattro
mesi ormai...
</p>

<p class="speaker">
FULVIA
</p>

<p>
A sorriderle, su questa graticola a fuoco lento... — Dio
mio, basta ti dico. Non ne parliamo più.
(<i>Va a distendersi su una sedia a sdrajo</i>) — Discorsi
che si fanno... Poi non ci si pensa più. (<i>Pausa tenuta</i>) — Questa
notte mi sono svegliata. Mi son
messa a pensare, calmissima. Sì, questo dolore c'è,
questa cosa orribile nella mia vita. Ma pure... — eh,
si dorme! E se mi sveglio, posso mettermi a
guardarmi le mani al lume del lampadino rosa...
(<i>Silvio, tentato, a questo punto le si fa presso, e la
contempla lì distesa</i>) — Che?... — Niente... così...
le mani... il letto... i mobili nuovi della camera... — La
vita è uguale; e ha tante cose a cui posso
pensare, oltre questo mio dolore... (<i>Scotendosi un
po'</i>) — Bisogna dire che non è vero che quando
uno ha un dolore, non pensa più ad altro. Pensa
a tante altre cose. Io pensavo questa notte... — indovina?
<i>Ah come vorrei essere, come
vorrei essere allegra!</i> E questo è segno,
sai? che non sono una canaglia.
</p>

<p class="speaker">
SILVIO
</p>

<p>
(<i>che le si è fatto sempre più accosto e ha seguitato
a contemplarla</i>) Per carità, che dici! (<i>E fa
per prenderle una mano</i>).
</p>

<p>
<span class="pagenum" id="Page_96">[96]</span>
</p>

<p class="speaker">
FULVIA
</p>

<p>
(<i>ritraendo la mano</i>) Va' là, che ti piaccio ora,
perchè ho questi capelli così!
</p>

<p class="speaker">
SILVIO
</p>

<p>
No, Fulvia... Ti stanno bene, sì...
</p>

<p class="speaker">
FULVIA
</p>

<p>
Ti eccitano!
</p>

<p class="speaker">
SILVIO
</p>

<p>
Per carità, non dirlo...
</p>

<p class="speaker">
FULVIA
</p>

<p>
(<i>sdegnata, nel vederlo così presso di lei per le
sue grazie ambigue, involontarie</i>) Ma io non
voglio mica essere allegra così!
</p>

<div class="blockquote">
<p>
Sopravviene a questo punto BETTA, dalla comune in grande
esultanza.
</p>
</div>

<p class="speaker">
BETTA
</p>

<p>
(<i>annunciando</i>) Signor dottore, signor dottore!
</p>

<p class="speaker">
SILVIO
</p>

<p>
(<i>levandosi, urtato d'essere stato sorpreso in
quel momento d'intimità</i>) — Che cos'è?
</p>

<p class="speaker">
BETTA
</p>

<p>
La zia Ernestina! È arrivata la zia Ernestina!
</p>

<p class="speaker">
SILVIO
</p>

<p>
(<i>subito, costernatissimo</i>) Come! qua?
</p>

<p class="speaker">
FULVIA
</p>

<p>
(<i>con lieta meraviglia</i>) O senti! — La zia Ernestina!
È ancora viva?
</p>

<p>
<span class="pagenum" id="Page_97">[97]</span>
</p>

<p class="speaker">
SILVIO
</p>

<p>
(<i>per richiamarla alla sua finzione di seconda
moglie</i>) Francesca! (<i>E subito volgendosi a Betta
e avviandosi con lei verso la comune</i>) Dov'è?
Com'è arrivata?
</p>

<p class="speaker">
FULVIA
</p>

<p>
(<i>tra sè, mentre il marito s'avvia con Betta</i>) Ah
già! Io non la conosco!
</p>

<p class="speaker">
BETTA
</p>

<p>
(<i>rispondendo a Silvio</i>) In carrozza... Sta a pagare
il vetturino...
</p>

<p class="speaker">
SILVIO
</p>

<p>
Andate subito! Non la fate entrar qui! Conducetela
su da Livia!
</p>

<p class="speaker">
BETTA
</p>

<p>
Vado, sissignore! Ah, come sarà contenta la
signorina!
</p>

<div class="blockquote">
<p>
Via di furia per la comune.
</p>
</div>

<p class="speaker">
SILVIO
</p>

<p>
Non ci mancava che lei oggi!
</p>

<p class="speaker">
FULVIA
</p>

<p>
Ma come, scusa, la mandi da Livia? — È mia
zia! Saprà tutto!
</p>

<p class="speaker">
SILVIO
</p>

<p>
Tutto, sì; ma sa anche come deve comportarsi
con Livia.
</p>

<p>
<span class="pagenum" id="Page_98">[98]</span>
</p>

<p class="speaker">
FULVIA
</p>

<p>
Ah, anche lei?
</p>

<p class="speaker">
SILVIO
</p>

<p>
Sai bene com'è...
</p>

<p class="speaker">
FULVIA
</p>

<p>
Me l'immagino! Indignata, offesa nei suoi
pudori — per scroccarti ancora del danaro — morta,
sepolta...
</p>

<p class="speaker">
SILVIO
</p>

<p>
Ma come si fa adesso? — Se ti rivede, si tradirà! — Bisogna
mandarla via subito! — Me l'ero
levata dai piedi — e rieccola daccapo!
</p>

<div class="blockquote">
<p>
Si sentono dietro la comune le voci di Betta e della ZIA ERNESTINA.
Poco dopo, questa si precipiterà in iscena incontro a
Silvio, con le braccia levate in atto tragico. È una magra vecchina
invelenita più dagli antichi disinganni che dalla miseria,
stupida come una gallina, e sempre mezzo stordita, come se fosse
sorda. Ma non è sorda. E quella storditaggine può essere anche
finta. Ha i capelli tinti d'una rossa orribile manteca. Si presenta
parata di strettissimo lutto.
</p>
</div>

<p class="speaker">
BETTA
</p>

<p>
(<i>dall'interno</i>) Ma no, scusi! non di qua! non
di qua!
</p>

<p class="speaker">
ZIA ERNESTINA
</p>

<p>
(<i>dall'interno</i>) Lasciatemi! (<i>Entra c. s. con
Betta</i>) Morta? morta dunque davvero, la mia povera
nipote?
</p>

<p class="speaker">
SILVIO
</p>

<p>
(<i>su le furie, temendo che Livia la senta di su</i>)
Si stia zitta, perdio! — Le proibisco di parlare!
(<i>A Betta</i>) Andate, andate su, voi, e impedite a
Livia almeno di scendere!
</p>

<div class="blockquote">
<p>
Betta corre via per il secondo uscio a destra.
</p>
</div>

<p>
<span class="pagenum" id="Page_99">[99]</span>
</p>

<p class="speaker">
ZIA ERNESTINA
</p>

<p>
Dev'esser morta davvero, se hai potuto riprender
moglie! Ti scrissi; non m'hai risposto...
</p>

<p class="speaker">
SILVIO
</p>

<p>
(<i>con rabbia, per farla tacere, indicandole Fulvia</i>)
Eccola lì! — Ma si stia zitta!
</p>

<p class="speaker">
ZIA ERNESTINA
</p>

<p>
(<i>stordita sul serio, accorgendosi della presenza
di Fulvia, ma non riconoscendola e credendola veramente
la seconda moglie di Silvio</i>) Oh — scusi:
non l'avevo vista, signora. Sono la zia dell'altra
moglie...
</p>

<div class="blockquote">
<p>
Dal secondo uscio a destra irrompe improvvisamente LIVIA
con le braccia tese verso la zia Ernestina.
</p>
</div>

<p class="speaker">
LIVIA
</p>

<p>
Zia! zia! zia!
</p>

<p class="speaker">
ZIA ERNESTINA
</p>

<p>
Livia! (<i>Si abbracciano strette strette, a lungo</i>).
</p>

<p class="speaker">
LIVIA
</p>

<p>
Zia mia! zia mia!
</p>

<p class="speaker">
ZIA ERNESTINA
</p>

<p>
(<i>piangendo</i>) Orfanella mia! povera orfanella
mia!
</p>

<p class="speaker">
SILVIO
</p>

<p>
(<i>infuriato, cercando di strapparla dall'abbraccio</i>)
Via, basta! Non mi faccia qua ora codeste scene!
</p>

<p>
<span class="pagenum" id="Page_100">[100]</span>
</p>

<p class="speaker">
ZIA ERNESTINA
</p>

<p>
Sì... sì... hai ragione — per riguardo qua...
</p>

<p class="speaker">
SILVIO
</p>

<p>
Per riguardo a niente! Ma voglio che si ricordi
che sua nipote è morta da tredici anni! (<i>Pigerà
sulle parole, per farle intendere che davanti a Livia
bisogna ch'ella seguiti a sostenere l'antica finzione</i>).
</p>

<p class="speaker">
ZIA ERNESTINA
</p>

<p>
(<i>non comprendendo affatto</i>) Ah già... sì... — ma
per me... ora...
</p>

<p class="speaker">
SILVIO
</p>

<p>
(<i>subito, cercando di rimediare</i>) Per lei il dolore
sarà ancora come recente; ma si ricordi pure,
che tanto per Livia quanto per lei la disgrazia non
è di jeri, nè di quattro mesi fa!
</p>

<p class="speaker">
ZIA ERNESTINA
</p>

<p>
(<i>c. s. seguitando a non riconoscere Fulvia</i>)
Ah, già — sì! Son più di quattro mesi... Chiedo
scusa, signora...
</p>

<p class="speaker">
LIVIA
</p>

<p>
(<i>fiera, fredda, provocante, supponendo che il
padre abbia mostrato tanta durezza per un riguardo
verso la seconda moglie</i>) Andiamo su! vieni con
me, zia Ernestina!
</p>

<p class="speaker">
ZIA ERNESTINA
</p>

<p>
(<i>subito</i>) Sì, figliuola mia... orfanella mia, sì...
sì... Sei anche tu vestita di nero...
</p>

<div class="blockquote">
<p>
E tutt'e due, abbracciate, se ne escono per il secondo uscio
a destra.
</p>
</div>

<p>
<span class="pagenum" id="Page_101">[101]</span>
</p>

<p class="speaker">
FULVIA
</p>

<p>
(<i>con un'impressione quasi di gelo</i>) Non mi
ha riconosciuta...
</p>

<p class="speaker">
SILVIO
</p>

<p>
È colpa mia, è colpa mia. Mi scrisse veramente,
chiedendomi...
</p>

<p class="speaker">
FULVIA
</p>

<p>
Ma hai visto? Non m'ha riconosciuta...
</p>

<p class="speaker">
SILVIO
</p>

<p>
Deve credere così...
</p>

<p class="speaker">
FULVIA
</p>

<p>
Ch'io sia morta davvero?
</p>

<p class="speaker">
SILVIO
</p>

<p>
Supponendomi riammogliato! — Dovevo risponderle,
avvertirla, spiegarle. Ma potevo immaginare
che dovesse venire, dopo che la cacciai via
malamente, tant'anni fa, per il fastidio che mi
dava?
</p>

<p class="speaker">
FULVIA
</p>

<p>
È ritornata per lei, (<i>allude su a Livia</i>) sicura
di trovare ora in lei un'alleata che la protegga,
contro te e contro me.
</p>

<p class="speaker">
SILVIO
</p>

<p>
Ah no: s'inganna!
</p>

<p>
<span class="pagenum" id="Page_102">[102]</span>
</p>

<p class="speaker">
FULVIA
</p>

<p>
Sei certo che non le abbia scritto lei?
</p>

<p class="speaker">
SILVIO
</p>

<p>
Ma no! Non hai visto che è arrivata all'improvviso?
</p>

<p class="speaker">
FULVIA
</p>

<p>
(<i>quasi tra sè</i>) La zia Ernestina... Ma guarda! — E
non m'ha riconosciuta...
</p>

<p class="speaker">
SILVIO
</p>

<p>
(<i>accennando ad avviarsi per il secondo uscio a
destra</i>) Se ne ritornerà ora stesso donde è venuta!
</p>

<p class="speaker">
FULVIA
</p>

<p>
(<i>per richiamarlo</i>) No! Che fai?
</p>

<p class="speaker">
SILVIO
</p>

<p>
La mando via!
</p>

<p class="speaker">
FULVIA
</p>

<p>
(<i>alludendo a Livia</i>) Ma non hai visto come s'è
piantata lì, provocante, credendo tu la bistrattassi
per me?
</p>

<p class="speaker">
SILVIO
</p>

<p>
Ma glielo dirò io — che non la voglio io, io!
</p>

<p class="speaker">
FULVIA
</p>

<p>
Crederà sempre che sia per causa mia! Non
vedi che, per forza, tutto qua si ritorce contro
di me?
</p>

<p>
<span class="pagenum" id="Page_103">[103]</span>
</p>

<p class="speaker">
SILVIO
</p>

<p>
Che vuoi che faccia allora?
</p>

<p class="speaker">
FULVIA
</p>

<p>
Come se l'è stretta fra le braccia: «<i>Zia
mia, zia mia!</i>» — E quella stupida là:
«<i>Orfanella mia!</i>» — Se non fosse da
piangere...
</p>

<p class="speaker">
SILVIO
</p>

<p>
Insomma, io non posso star tranquillo, con lei
qua! Bisogna che vada via immediatamente!
</p>

<p class="speaker">
FULVIA
</p>

<p>
Fammi il piacere: accompagna Livia in chiesa,
e mandamela giù. Mi farò riconoscere.
</p>

<p class="speaker">
SILVIO
</p>

<p>
E la indurrai a ripartirsene subito?
</p>

<p class="speaker">
FULVIA
</p>

<p>
Vedremo, vedremo.
</p>

<p class="speaker">
SILVIO
</p>

<p>
No, no — non la voglio — non la voglio per
casa. Deve ripartirsene!
</p>

<p class="speaker">
FULVIA
</p>

<p>
E se potesse giovare?
</p>

<p class="speaker">
SILVIO
</p>

<p>
Ma che vuoi che giovi quella lì!
</p>

<div class="blockquote">
<p>
Silvio esce per il secondo uscio a destra.
</p>
</div>

<p>
<span class="pagenum" id="Page_104">[104]</span>
</p>

<p class="speaker">
FULVIA
</p>

<p>
(<i>sola — dopo una pausa — assorta</i>) Zia Ernestina... — la
credevo morta...
</p>

<div class="blockquote">
<p>
Rientra BETTA dalla comune, reggendo a fatica due grosse
valige della zia Ernestina, una di qua, una di là a contrappeso.
</p>
</div>

<p class="speaker">
BETTA
</p>

<p>
Pèsano... pèsano...
</p>

<p class="speaker">
FULVIA
</p>

<p>
Sono della zia... (<i>si corregge subito</i>) della
signorina Galiffi?
</p>

<p class="speaker">
BETTA
</p>

<p>
E ha portato anche un baule!
</p>

<p class="speaker">
FULVIA
</p>

<p>
Ah — è dunque venuta per restare?
</p>

<p class="speaker">
BETTA
</p>

<p>
Almeno dalla roba che porta... — Su, in foresteria,
è vero?
</p>

<p class="speaker">
FULVIA
</p>

<p>
Sì, sì — per ora...
</p>

<div class="blockquote">
<p>
Betta via, con le valige per il secondo uscio a destra. Poco
dopo, da quest'uscio entra, tutta imbarazzata e titubante come
una vecchia pollastra scappata dalla stia, la ZIA ERNESTINA.
</p>
</div>

<p class="speaker">
ZIA ERNESTINA
</p>

<p>
Permesso?
</p>

<p>
<span class="pagenum" id="Page_105">[105]</span>
</p>

<p class="speaker">
FULVIA
</p>

<p>
(<i>recandosi a chiuder l'uscio da cui zia Ernestina
è entrata; decisa a pigliarsela un po' a godere
prima di svelarsi</i>) Venga, venga — s'accomodi.
Livia è già andata? Doveva essere in ritardo...
</p>

<p class="speaker">
ZIA ERNESTINA
</p>

<p>
(<i>su le spine</i>) Sì... — col padre.
</p>

<p class="speaker">
FULVIA
</p>

<p>
S'accomodi, s'accomodi.
</p>

<p class="speaker">
ZIA ERNESTINA
</p>

<p>
Grazie. — In chiesa...
</p>

<p class="speaker">
FULVIA
</p>

<p>
Come dice?
</p>

<p class="speaker">
ZIA ERNESTINA
</p>

<p>
Dico che è andata in chiesa, col padre.
</p>

<p class="speaker">
FULVIA
</p>

<p>
Sì sì, per le messe. Forse anche lei avrebbe desiderato
andarci — perchè saprà che oggi — (<i>piano,
pigiando, con uno sguardo d'intelligenza</i>) — per
la figlia — è l'anniversario.
</p>

<p class="speaker">
ZIA ERNESTINA
</p>

<p>
Ah — la signora sa, dunque?
</p>

<p class="speaker">
FULVIA
</p>

<p>
Come vuole che non sappia, scusi!
</p>

<p>
<span class="pagenum" id="Page_106">[106]</span>
</p>

<p class="speaker">
ZIA ERNESTINA
</p>

<p>
Ma io non so nulla, invece! — Dev'esser morta
da poco, è vero? la mia povera nipote.
</p>

<p class="speaker">
FULVIA
</p>

<p>
(<i>la guarda, forzandosi a dissimulare lo stupore
che la agghiaccia; poi dice</i>) Eh, non da poco
veramente...
</p>

<p class="speaker">
ZIA ERNESTINA
</p>

<p>
Manco di qua da sei anni circa. Ero l'unica
parente. Mi si poteva avvertire... — Ma com'è
morta? com'è morta? la signora lo sa?
</p>

<p class="speaker">
FULVIA
</p>

<p>
(<i>tentenna il capo, poi dice</i>) Sì, lo so.
</p>

<p class="speaker">
ZIA ERNESTINA
</p>

<p>
Male?
</p>

<p class="speaker">
FULVIA
</p>

<p>
Eh, male, sì! (<i>Pausa — poi</i>) L'hanno uccisa.
</p>

<p class="speaker">
ZIA ERNESTINA
</p>

<p>
(<i>con un balzo</i>) Uccisa? Come! Chi l'ha uccisa?
</p>

<p class="speaker">
FULVIA
</p>

<p>
Zitta, per carità! (<i>Con aria misteriosa</i>) Non se
n'è saputo nulla.
</p>

<p class="speaker">
ZIA ERNESTINA
</p>

<p>
Uccisa!.. Ma come? dove? Neanche i giornali
ne parlarono!
</p>

<p>
<span class="pagenum" id="Page_107">[107]</span>
</p>

<p class="speaker">
FULVIA
</p>

<p>
Ma... sa!... di certi delitti non si parla sui giornali.
(<i>Piano, guardandola di nuovo con aria misteriosa,
come per rassicurarla, in confidenza</i>) Stia
tranquilla!
</p>

<p class="speaker">
ZIA ERNESTINA
</p>

<p>
(<i>intontita</i>) Io? (<i>Poi, più che mai smarrita</i>) E
come l'ha saputo lei? da suo marito?
</p>

<p class="speaker">
FULVIA
</p>

<p>
(<i>fa cenno di sì, con truce cipiglio, poi, di nuovo,
piano, in confidenza</i>) Mi ha confidato tutto.
</p>

<p class="speaker">
ZIA ERNESTINA
</p>

<p>
(<i>trasecolata</i>) Lui? Oh Dio! Che cosa?
</p>

<p class="speaker">
FULVIA
</p>

<p>
(<i>c. s.</i>) Non tema! non tema! Io so tacere...
(<i>E le posa, come a giurarlo, una mano sulle mani</i>).
</p>

<p class="speaker">
ZIA ERNESTINA
</p>

<p>
(<i>c. s.</i>) Le giuro che io non so nulla, signora!
Oh Dio! Ma che c'entri dunque lui? Badi che io
sono la zia <i>di lei</i>!
</p>

<p class="speaker">
FULVIA
</p>

<p>
Ma che zia! Mi faccia il piacere! Non seguiti
a far la parte con me! Le dico che so tutto, scusi!
</p>

<p class="speaker">
ZIA ERNESTINA
</p>

<p>
Io? La parte? Che parte? (<i>c. s.</i>)
</p>

<p class="speaker">
FULVIA
</p>

<p>
Ma se lei è la complice!
</p>

<p>
<span class="pagenum" id="Page_108">[108]</span>
</p>

<p class="speaker">
ZIA ERNESTINA
</p>

<p>
Io? La complice?
</p>

<p class="speaker">
FULVIA
</p>

<p>
Lei! Lei!
</p>

<p class="speaker">
ZIA ERNESTINA
</p>

<p>
Che dice? Io? Complice di che?
</p>

<p class="speaker">
FULVIA
</p>

<p>
Come, di che? Dell'uccisione!
</p>

<p class="speaker">
ZIA ERNESTINA
</p>

<p>
Io?
</p>

<p class="speaker">
FULVIA
</p>

<p>
(<i>non resistendo più alla vista del trasecolato terrore
della vecchia, scoppia a ridere come una
matta</i>) Ah! ah! ah! ah! (<i>E subito facendolesi vicinissima,
scostandosi i capelli dalle tempie e dalla
fronte e tenendosi il volto come per presentarglielo</i>)
Ma dici davvero, zia Ernestina? Ma guardami
bene! Non mi riconosci?
</p>

<p class="speaker">
ZIA ERNESTINA
</p>

<p>
(<i>come basita, tirandosi indietro col busto e parando
le mani</i>) Che?... Che?...
</p>

<p class="speaker">
FULVIA
</p>

<p>
Sono io! Non mi riconosci davvero?
</p>

<p class="speaker">
ZIA ERNESTINA
</p>

<p>
Fulvia? Tu?
</p>

<p class="speaker">
FULVIA
</p>

<p>
Zitta! Ora sono Francesca!
</p>

<p>
<span class="pagenum" id="Page_109">[109]</span>
</p>

<p class="speaker">
ZIA ERNESTINA
</p>

<p>
Ma come?
</p>

<p class="speaker">
FULVIA
</p>

<p>
Eh! come... Te l'ho detto come!
</p>

<p class="speaker">
ZIA ERNESTINA
</p>

<p>
Oh Dio... Mi pare d'impazzire!.. Tu?.. Qua
di nuovo?
</p>

<p class="speaker">
FULVIA
</p>

<p>
(<i>nega vivacemente col dito</i>) Francesca, Francesca.
</p>

<p class="speaker">
ZIA ERNESTINA
</p>

<p>
Come!.. Fulvia?
</p>

<p class="speaker">
FULVIA
</p>

<p>
(<i>c. s. e poi sillabando</i>) Fran-ce-sca.
</p>

<p class="speaker">
ZIA ERNESTINA
</p>

<p>
Impazzisco davvero.
</p>

<p class="speaker">
FULVIA
</p>

<p>
(<i>subito, abbracciandola</i>) Povera zia Ernestina,
no! Ma è proprio vero, sai, proprio vero: la complice!
Me l'ha detto lui!
</p>

<p class="speaker">
ZIA ERNESTINA
</p>

<p>
No... no... Ti giuro che io...
</p>

<p class="speaker">
FULVIA
</p>

<p>
Scusa, e per chi allora è andata a pregare Livia
in chiesa?
</p>

<p>
<span class="pagenum" id="Page_110">[110]</span>
</p>

<p class="speaker">
ZIA ERNESTINA
</p>

<p>
(<i>cominciando a smarrirsi di nuovo</i>) Già... io...
</p>

<p class="speaker">
FULVIA
</p>

<p>
Vedi? Ti sei anche vestita di nero! Più complice
di così?
</p>

<p class="speaker">
ZIA ERNESTINA
</p>

<p>
Ma perchè ho creduto davvero che ora tu...
</p>

<p class="speaker">
FULVIA
</p>

<p>
E sì: difatti: eccomi qua: La signora Francesca
Gelli!
</p>

<p class="speaker">
ZIA ERNESTINA
</p>

<p>
Lasciati vedere... Sai, che non ci vedo quasi
più!
</p>

<p class="speaker">
FULVIA
</p>

<p>
Effetto della tintura, zia! (<i>Accenna ai capelli
tinti della vecchia</i>) Deleteria, deleteria per la
vista... Guardatene! Anch'io, vedi? (<i>mostra i
suoi</i>) E me l'hanno detto. Si può anche accecare.
</p>

<p class="speaker">
ZIA ERNESTINA
</p>

<p>
Ma no, è l'età! Ecco, anche per codesti capelli
non ti riconoscevo...
</p>

<p class="speaker">
FULVIA
</p>

<p>
Scusa, scusa, e la voce?
</p>

<p class="speaker">
ZIA ERNESTINA
</p>

<p>
Dopo tredici anni, che vuoi! E sono anche un
po' sorda. Poi con la certezza che... (non sia mai,
<span class="pagenum" id="Page_111">[111]</span>
figliuola mia)! Ma dimmi, dimmi com'è stato?
Vi siete riconciliati, eh? e avete dovuto fare per
la figlia quest'altra finzione...
</p>

<p class="speaker">
FULVIA
</p>

<p>
Sì, almeno credevo...
</p>

<p class="speaker">
ZIA ERNESTINA
</p>

<p>
Ah, s'è saputo? Ma Livia, no, Livia crede...
</p>

<p class="speaker">
FULVIA
</p>

<p>
Lo credono tutti, per questo!
</p>

<p class="speaker">
ZIA ERNESTINA
</p>

<p>
E allora?
</p>

<p class="speaker">
FULVIA
</p>

<p>
Mah, il guajo è che ho finito per crederlo anch'io,
come la Betta!
</p>

<p class="speaker">
ZIA ERNESTINA
</p>

<p>
Che? Oh Dio, non ricominciare!
</p>

<p class="speaker">
FULVIA
</p>

<p>
No, no. Mi sono abituata ormai. Devi crederlo
anche tu, zia; ma proprio crederlo come... che so!
come puoi credere a te stessa.
</p>

<p class="speaker">
ZIA ERNESTINA
</p>

<p>
Ah, si sa! Dici per Livia? per la gente?
</p>

<p class="speaker">
FULVIA
</p>

<p>
No, per te, per te. Dico proprio per te! Per te,
come zia di lei!
</p>

<p>
<span class="pagenum" id="Page_112">[112]</span>
</p>

<p class="speaker">
ZIA ERNESTINA
</p>

<p>
Di Livia?
</p>

<p class="speaker">
FULVIA
</p>

<p>
No! <i>Di quella che fu tua nipote!</i>
(<i>Con stranezza</i>) Bella nipote, te ne puoi vantare!
(<i>Pausa</i>) Lo facesti per danaro; ma t'assicuro io,
che avresti potuto provarne onta per davvero!
</p>

<p class="speaker">
ZIA ERNESTINA
</p>

<p>
(<i>sbalordita</i>) Come?
</p>

<p class="speaker">
FULVIA
</p>

<p>
Pessima! Pessima! Una vitaccia! (<i>Staccando,
nel veder la faccia della zia Ernestina</i>) Vorresti
forse difenderla dopo che..?
</p>

<p class="speaker">
ZIA ERNESTINA
</p>

<p>
(<i>c. s.</i>) Ma scusa, non parli di te?
</p>

<p class="speaker">
FULVIA
</p>

<p>
No, cara zia! Ti dico che io sono la signora
Francesca Gelli, e non puoi sapere con quale e
quanta voluttà rovescio tutte le infamie che so
addosso a codesta tua nipote, che qua, lo vedi?
innalzata alle glorie del paradiso, si va a pregare
in chiesa — tutti — anche la serva! (<i>Con scatto
di gioia quasi frenetica</i>) Sono madre di nuovo io,
sai?
</p>

<p class="speaker">
ZIA ERNESTINA
</p>

<p>
Madre?
</p>

<p class="speaker">
FULVIA
</p>

<p>
Madre, madre — come prima! — quella di
<span class="pagenum" id="Page_113">[113]</span>
prima! quella che lei non conobbe! (<i>allude alla
figlia</i>). Ah, zia Ernestina — credi, credi — è una
vera rinascita per me! Capisci che mi risento
madre come allora — in attesa — prima ch'ella
mi nascesse? Così, così! E mi sento io, qua, io
sola — per quello che sono ora, viva come prima — <i>la
vera santa</i> — io, per tutto il martirio
che ho sofferto, prima e dopo, — questi quattro
mesi qua, con lei... — ah, che cosa, se sapessi! — Dio,
Dio, che cosa!... che cosa!
</p>

<p class="speaker">
ZIA ERNESTINA
</p>

<p>
Me l'immagino, me l'immagino... Ma te l'ha
dato senza saperlo, quella poverina...
</p>

<p class="speaker">
FULVIA
</p>

<p>
Senza saperlo, ma con che ferocia! Fredda,
sai? oh, mansa! Il vero livore! (<i>All'improvviso,
si turba profondamente; si alza, stringendosi forte
una mano sugli occhi</i>) Oh Dio, basta che non mi
fissi!
</p>

<p class="speaker">
ZIA ERNESTINA
</p>

<p>
(<i>sorpresa da questo moto improvviso</i>) Che
cosa?
</p>

<p class="speaker">
FULVIA
</p>

<p>
Niente. Una cosa che ho detto poco fa a suo
padre... Bisogna che me la scacci dalla mente!
(<i>Forzandosi a rientrare nella coscienza abituale</i>)
Credi che ho fatto di tutto, zia, non per farmi
amare... non per me, ma perchè lei... non so, sentisse — ecco — sentisse
che io... — non te lo so
dire! — Anche i suoi dispetti, certe volte, mi son
parsi carini... mi han fatto sorridere entro di me.
Ma se n'è accorta. E a vederla cangiare in viso,
<span class="pagenum" id="Page_114">[114]</span>
allora! Un martirio, sì. L'ho potuto sopportare,
perchè sono così di nuovo, credi, com'ero per lei,
a diciott'anni. (<i>Staccando come per un'idea che
le sorge improvvisa</i>) A proposito! Mi dovresti
fare un favore, zia Ernestina. Son sicura che lei
si presterà.
</p>

<p class="speaker">
ZIA ERNESTINA
</p>

<p>
Un favore? Io?
</p>

<p class="speaker">
FULVIA
</p>

<p>
Sì. Dovresti indurla, proprio per farmi un dispetto;
<i>dicendoglielo</i>, a comparirmi davanti,
uno di questi giorni, all'improvviso, con
quel mio abito di velo a roselline, ch'ella conserva.
</p>

<p class="speaker">
ZIA ERNESTINA
</p>

<p>
Ma no! Che ti viene in mente?
</p>

<p class="speaker">
FULVIA
</p>

<p>
Sì, sì, zia! Mi farebbe tanto piacere, rivedermi
in lei, per un momento, com'ero all'età sua!
</p>

<p class="speaker">
ZIA ERNESTINA
</p>

<p>
Ma che idea, no!
</p>

<p class="speaker">
FULVIA
</p>

<p>
È vero che mi somiglia poco...
</p>

<p class="speaker">
ZIA ERNESTINA
</p>

<p>
E come vuoi che lo faccia! Non lo farebbe
mai!
</p>

<p class="speaker">
FULVIA
</p>

<p>
Per non profanar quella veste davanti ai miei
occhi? Forse hai ragione.
</p>

<p>
<span class="pagenum" id="Page_115">[115]</span>
</p>

<p class="speaker">
ZIA ERNESTINA
</p>

<p>
E poi, io — ma figurati! — Sai che mi troverò
in un bel impiccio, io, ora?
</p>

<p class="speaker">
FULVIA
</p>

<p>
Oh! Non arrischiarti a lasciare trapelar nulla!
Silvio è costernatissimo... Non m'ha raccomandato
altro. Vuole che te ne vada via subito, anzi.
</p>

<p class="speaker">
ZIA ERNESTINA
</p>

<p>
Ah, come? così subito?
</p>

<p class="speaker">
FULVIA
</p>

<p>
Povera zia Ernestina, venuta per angariare
l'intrusa, d'accordo con la nipotina!
</p>

<p class="speaker">
ZIA ERNESTINA
</p>

<p>
Ma no! Che dici?
</p>

<p class="speaker">
FULVIA
</p>

<p>
Non t'ha chiamato lei? di' la verità!
</p>

<p class="speaker">
ZIA ERNESTINA
</p>

<p>
No, ti giuro! Ero venuta soltanto per sapere...
</p>

<p class="speaker">
FULVIA
</p>

<p>
Scusa, e il baule? (<i>ride</i>).
</p>

<p class="speaker">
ZIA ERNESTINA
</p>

<p>
(<i>presa al laccio</i>) Già... l'ho portato... Ma non
potevo immaginare...
</p>

<p class="speaker">
FULVIA
</p>

<p>
Non fa nulla; non fa nulla. E per me, anzi,
<span class="pagenum" id="Page_116">[116]</span>
ora... Ma bisognerebbe che tu sapessi fingere — ma
proprio bene — senza mai tradirti...
</p>

<p class="speaker">
ZIA ERNESTINA
</p>

<p>
Dio mio... sarà difficile...
</p>

<p class="speaker">
FULVIA
</p>

<p>
L'hai fatto per tanti anni!
</p>

<p class="speaker">
ZIA ERNESTINA
</p>

<p>
Già, ma non con te davanti!
</p>

<p class="speaker">
FULVIA
</p>

<p>
Ecco: tu pensa sempre a ciò che fu tua nipote!
</p>

<p class="speaker">
ZIA ERNESTINA
</p>

<p>
No! Dio liberi!
</p>

<p class="speaker">
FULVIA
</p>

<p>
Perchè?
</p>

<p class="speaker">
ZIA ERNESTINA
</p>

<p>
Non ci ho mai pensato, trattando con Livia!
</p>

<p class="speaker">
FULVIA
</p>

<p>
Appunto. Pensaci ora!
</p>

<p class="speaker">
ZIA ERNESTINA
</p>

<p>
(<i>con orrore</i>) Trattando con te? Oh!
</p>

<p class="speaker">
FULVIA
</p>

<p>
Non essere sciocca! Io non sono tua nipote!
Ma vedrai che Livia mi tratta come <i>quella</i>.
Glielo leggo negli occhi, sospetta di me, chi sa
che orrori!
</p>

<p>
<span class="pagenum" id="Page_117">[117]</span>
</p>

<p class="speaker">
ZIA ERNESTINA
</p>

<p>
Ma no, un'innocente!
</p>

<p class="speaker">
FULVIA
</p>

<p>
L'odio le fa da diavolo! Quello dell'albero,
sai?
</p>

<p class="speaker">
ZIA ERNESTINA
</p>

<p>
Che albero?
</p>

<p class="speaker">
FULVIA
</p>

<p>
La storia sacra, zia Ernestina! L'albero della
conoscenza... il serpente...
</p>

<p class="speaker">
ZIA ERNESTINA
</p>

<p>
(<i>senza comprendere</i>) Ah... già... (<i>Poi</i>) E tuo
marito? Tuo marito?
</p>

<p class="speaker">
FULVIA
</p>

<p>
Che cosa?
</p>

<p class="speaker">
ZIA ERNESTINA
</p>

<p>
Com'è ora con te?
</p>

<p class="speaker">
FULVIA
</p>

<p>
(<i>si turba, la guarda, esita a rispondere: poi,
accigliandosi</i>) Mi stomaca.
</p>

<p class="speaker">
ZIA ERNESTINA
</p>

<p>
Ma sai che è divenuto...?
</p>

<p class="speaker">
FULVIA
</p>

<p>
Lo so, lo so, che cosa è divenuto! Me, però,
capisci? <i>mi vuole come quella</i> ancora...!
<span class="pagenum" id="Page_118">[118]</span>
A quattr'occhi, capisci? vorrebbe che <i>quella
santa</i>, rediviva e istruita, tutta la sua probità...
(<i>fa un gesto ambiguo, con le mani</i>)..
</p>

<p class="speaker">
ZIA ERNESTINA
</p>

<p>
(<i>pudibonda, ma con viva curiosità</i>) Non capisco...
</p>

<p class="speaker">
FULVIA
</p>

<p>
(<i>con nausea</i>) Ma sì, gliela sconquassasse; per
poi la mattina dopo, raggiustarsela addosso, tutta
ancora un po' rabbuffata, davanti alla figlia! È
ancora quello di prima, sai? Ma allora, almeno,
non aveva cinquant'anni e non faceva il probo
per professione, e io non capivo, come capisco
adesso! Scusami, scusami, zia Ernestina: non
devi capire neanche tu!
</p>

<p class="speaker">
ZIA ERNESTINA
</p>

<p>
(<i>scottata nel suo pudore, torna, come se nulla
fosse, al primo discorso</i>) Ecco: io ti dovrei guardare,
dovrei averti davanti il meno possibile...
</p>

<p class="speaker">
FULVIA
</p>

<p>
Dici, per non tradirti?
</p>

<p class="speaker">
ZIA ERNESTINA
</p>

<p>
Già... Ma scusa, non si potrebbe, a poco a
poco...
</p>

<p class="speaker">
FULVIA
</p>

<p>
No! Impossibile! Non te lo sto dicendo? E
poi, questi tredici anni ci sono stati davvero! E
questo suo livore d'ora... Sarebbe terribile per
lei!.. Guai! Ne sono così convinta che non ci
<span class="pagenum" id="Page_119">[119]</span>
penso neanche più... e (<i>Subito staccando, imperiosamente
e piano</i>) Zitta!
</p>

<div class="blockquote">
<p>
Rientra dalla comune BETTA.
</p>
</div>

<p class="speaker">
BETTA
</p>

<p>
Signora, c'è il professore: il signor Cesarino.
</p>

<p class="speaker">
FULVIA
</p>

<p>
Oh Dio, Livia oggi non prende certo la lezione!
Bisognava farglielo sapere, senza farlo venire
fin qua...
</p>

<p class="speaker">
BETTA
</p>

<p>
Già. Ma la signora sa che vengono anche
per... (<i>fa cenno con la mano: «per mangiare»</i>).
</p>

<p class="speaker">
FULVIA
</p>

<p>
Ah, c'è anche la signora Barberina?
</p>

<p class="speaker">
BETTA
</p>

<p>
Sissignora. Stanno tutt'e due a scuotersi di
là tutta la polvere d'addosso, sudatissimi.
</p>

<p class="speaker">
FULVIA
</p>

<p>
Fateli entrare, poverini.
</p>

<div class="blockquote">
<p>
Betta via.
</p>
</div>

<p class="speaker">
FULVIA
</p>

<p>
(<i>piano, accostandosi</i>) Attenta ora, mi raccomando,
zia Ernestina!
</p>

<p>
<span class="pagenum" id="Page_120">[120]</span>
</p>

<div class="blockquote">
<p>
Entrano il SIGNOR CESARINO e la SIGNORA BARBERINA.
Due tipi buffi: quello, fino fino, calvo, ma pure con molti capelli,
tutt'intorno al cranio e sugli orecchi, candidissimi e rigonfi. È
paonazzo dal gran sole che ha preso, venendo a piedi. Perduto in
un abbondantissimo abito nuovo di seta cruda, evidentemente tagliato
e cucito dalla saggia moglie, ha ripiegato da piedi non solo
i calzoni, ma anche sui polsi, più d'una volta, le maniche, anche
per il caldo, che gli fa tenere un gran fazzoletto, bagnato di sudore,
in mano. La signora Barberina, atticciata e balorda, sempre
in apprensione per la svolazzante vivacità del marito, veste
un abito chiaro, d'una chiarezza che strilla sulla sordità pesante
della sua bruna carnagione pacifica, e ha un vistoso cappellino di
paglia a sghimbescio, che le sta proprio un amore.
</p>
</div>

<p class="speaker">
SIGNORA BARBERINA
</p>

<p>
(<i>dalla comune</i>) Permesso?
</p>

<p class="speaker">
FULVIA
</p>

<p>
Avanti, avanti, signora Barberina.
</p>

<p class="speaker">
SIGNORA BARBERINA
</p>

<p>
Riverisco, signora.
</p>

<p class="speaker">
SIGNOR CESARINO
</p>

<p>
(<i>inchinandosi, sbracciandosi</i>) Signora gentilissima...
</p>

<p class="speaker">
FULVIA
</p>

<p>
(<i>facendo le presentazioni</i>) — Mi permettano.
Il signor Cesarino Rota, maestro di musica di
Livia, e la signora Barberina, sua moglie. — La
signorina Galiffi — prozia di Livia. (<i>Inchini da
una parte e dall'altra</i>) Si accomodino, prego.
</p>

<p class="speaker">
SIGNOR CESARINO
</p>

<p>
Che caldo! che caldo, signora mia... Qua è
una delizia! — La polvere!
</p>

<p>
<span class="pagenum" id="Page_121">[121]</span>
</p>

<p class="speaker">
SIGNORA BARBERINA
</p>

<p>
(<i>notando con orrore e facendo notare al marito,
che è entrato in sala con le maniche e coi
calzoni ancora rimboccati</i>) Ma Cesarino!
</p>

<p class="speaker">
SIGNOR CESARINO
</p>

<p>
(<i>non comprendendo</i>) Che cosa?
</p>

<p class="speaker">
SIGNORA BARBERINA
</p>

<p>
Dio mio, ma si entra così?
</p>

<p class="speaker">
SIGNOR CESARINO
</p>

<p>
(<i>subito, riparando, a cominciar dai calzoni</i>)
Ah, già... Mi perdonino! (<i>Se non che, svolgendo
la rimboccatura del primo calzone, un mucchietto
di polvere cade sul tappeto</i>) Oh, guarda quanta
terra...
</p>

<p class="speaker">
SIGNORA BARBERINA
</p>

<p>
Ma va' di là, santo Dio!
</p>

<p class="speaker">
SIGNOR CESARINO
</p>

<p>
(<i>subito, alzandosi e dirigendosi verso la comune</i>)
Sì, ecco... Mi permettano, mi permettano...
(<i>Esce, per rientrare poco dopo</i>).
</p>

<p class="speaker">
SIGNORA BARBERINA
</p>

<p>
Scusi tanto, signora!
</p>

<p class="speaker">
FULVIA
</p>

<p>
Ma no, non è niente.
</p>

<p class="speaker">
SIGNORA BARBERINA
</p>

<p>
È così mai distratto! Non se ne possono fare
un'idea!
</p>

<p>
<span class="pagenum" id="Page_122">[122]</span>
</p>

<p class="speaker">
FULVIA
</p>

<p>
Eh, artista!
</p>

<p class="speaker">
SIGNORA BARBERINA
</p>

<p>
Per lo stradone, poi, veramente...
</p>

<p class="speaker">
FULVIA
</p>

<p>
Ecco, mi dispiace tanto, che...
</p>

<p class="speaker">
SIGNOR CESARINO
</p>

<p>
(<i>rientrando</i>) Ah, eccomi qua... (<i>E subito ripigliando
istintivamente a rimboccarsi le maniche</i>)
E la mia allieva? la mia allieva?
</p>

<p class="speaker">
FULVIA
</p>

<p>
Dicevo appunto questo, signor Cesarino. Mi
dispiace che Livia...
</p>

<p class="speaker">
SIGNOR CESARINO
</p>

<p>
Non sta forse bene?
</p>

<p class="speaker">
FULVIA
</p>

<p>
No. È andata in chiesa col padre...
</p>

<p class="speaker">
SIGNOR CESARINO
</p>

<p>
(<i>preoccupatissimo, per la sua qualità d'organista</i>)
E che cos'è oggi? Che funzioni? — Dio
mio, Barberina!
</p>

<p class="speaker">
FULVIA
</p>

<p>
Ma no, stia tranquillo! È una funzione privata.
Oggi è — (<i>rivolgendosi alla zia Ernestina</i>)
dica lei, signorina: il dodicesimo o il tredicesimo?
</p>

<p>
<span class="pagenum" id="Page_123">[123]</span>
</p>

<p class="speaker">
ZIA ERNESTINA
</p>

<p>
(<i>sbalordita, cadendo dalle nuvole</i>) Io? Che
cosa? Non saprei!
</p>

<p class="speaker">
FULVIA
</p>

<p>
Dico l'anniversario...
</p>

<p class="speaker">
SIGNOR CESARINO
</p>

<p>
(<i>subito, sovvenendosi</i>) Ah, della morte?
</p>

<p class="speaker">
SIGNORA BARBERINA
</p>

<p>
(<i>c. s. compuntissima</i>) Della sua mamma, già!
</p>

<p class="speaker">
FULVIA
</p>

<p>
(<i>indicando, con compunzione anche lei, la zia
Ernestina</i>) Nipote appunto della signorina...
</p>

<p class="speaker">
ZIA ERNESTINA
</p>

<p>
(<i>vivamente, come per ripigliarsi dallo sbalordimento</i>)
Già... già... sì — oggi, — l'anniversario.
</p>

<p class="speaker">
FULVIA
</p>

<p>
Il tredicesimo — è vero?
</p>

<p class="speaker">
ZIA ERNESTINA
</p>

<p>
Sì sì — il tredicesimo, il tredicesimo...
</p>

<p class="speaker">
SIGNOR CESARINO
</p>

<p>
Oh guarda... guarda...
</p>

<p class="speaker">
SIGNORA BARBERINA
</p>

<p>
Noi non sapevamo... Domandiamo scusa, allora.
Non saremmo venuti...
</p>

<p>
<span class="pagenum" id="Page_124">[124]</span>
</p>

<p class="speaker">
FULVIA
</p>

<p>
Già: non s'è pensato ad avvertirli.
</p>

<p class="speaker">
SIGNORA BARBERINA
</p>

<p>
Quanto mi dispiace! (<i>Accennando a levarsi</i>)
Ma allora...
</p>

<p class="speaker">
FULVIA
</p>

<p>
(<i>subito</i>) No, no — possono trattenersi. (<i>Alla
zia Ernestina</i>) Non credo, signorina, è vero,
che Livia... — Oh, per sonare, certo oggi non
sonerà...
</p>

<p class="speaker">
SIGNOR CESARINO
</p>

<p>
Ma via! ma dopo tredici anni!
</p>

<p class="speaker">
SIGNORA BARBERINA
</p>

<p>
(<i>strillando</i>) Cesarino! — ma non senti che c'è
qua...? (<i>indica la zia Ernestina, che non sa più
che viso fare</i>).
</p>

<p class="speaker">
SIGNOR CESARINO
</p>

<p>
Ah, <i>pardon, pardon!</i>
</p>

<p class="speaker">
SIGNORA BARBERINA
</p>

<p>
Veste ancora di nero, non vedi?
</p>

<p class="speaker">
FULVIA
</p>

<p>
Sì, perchè la amava proprio come una figliuola.
</p>

<p class="speaker">
SIGNOR CESARINO
</p>

<p>
Eh, si vede... si vede... È venuta ora a trovare
qua la sua nipotina, eh?
</p>

<p>
<span class="pagenum" id="Page_125">[125]</span>
</p>

<p class="speaker">
ZIA ERNESTINA
</p>

<p>
Già... sì... son venuta...
</p>

<p class="speaker">
SIGNOR CESARINO
</p>

<p>
Proprio per questa triste ricorrenza?
</p>

<p class="speaker">
ZIA ERNESTINA
</p>

<p>
(<i>non sapendo che rispondere</i>) Già... sì...
</p>

<p class="speaker">
SIGNORA BARBERINA
</p>

<p>
Ah, ma dunque sarà meglio che noi...
</p>

<p class="speaker">
FULVIA
</p>

<p>
No, ecco — volevo dir questo. Non credo che
Livia potrà aver dispiacere che rimangano a tavola,
come al solito, il suo professore e la signora.
Tanto più che doveva pensar lei ad avvertirli
di non venire. — Ma capiranno: c'è qua la
zia... — Dica, dica lei, signorina!
</p>

<p class="speaker">
ZIA ERNESTINA
</p>

<p>
(<i>c. s.</i>) Che?... che debbo dire?
</p>

<p class="speaker">
FULVIA
</p>

<p>
Nessuno meglio di lei è in grado d'interpretar
l'animo della figliuola...
</p>

<p class="speaker">
ZIA ERNESTINA
</p>

<p>
(<i>impappinandosi e riprendendosi a stento</i>) Già...
ma... capirai... capirà... sono... sono ospite anch'io
qua... di... di lei...
</p>

<p class="speaker">
FULVIA
</p>

<p>
Ah, bene! E allora io, per conto mio, non permetterò
<span class="pagenum" id="Page_126">[126]</span>
che il professore e la signora se ne ritornino
indietro, di mezzogiorno, con questo sole...
</p>

<p class="speaker">
SIGNOR CESARINO
</p>

<p>
Già il tocco! già il tocco!
</p>

<p class="speaker">
FULVIA
</p>

<p>
Ah sì? E allora a momenti saranno qua...
</p>

<p class="speaker">
SIGNOR CESARINO
</p>

<p>
Di volo... con l'automobile... che bellezza! — Le
assicuro, signora mia, che noi due, a ritornare
a piedi, adesso, si morirebbe...
</p>

<p class="speaker">
FULVIA
</p>

<p>
(<i>alzandosi</i>) No no. — Vadano, vadano a mettersi
in comodità. — (<i>Si alzano tutti</i>) Possono
andar di là al solito. (<i>Indica il primo uscio a
destra</i>).
</p>

<p class="speaker">
SIGNORA BARBERINA
</p>

<p>
Grazie... Mi leverò allora, con permesso, il
cappello...
</p>

<p class="speaker">
SIGNOR CESARINO
</p>

<p>
E io vorrei, con licenza della signora... Ecco,
oggi dovevo anche accomodare il pianoforte...
</p>

<p class="speaker">
SIGNORA BARBERINA
</p>

<p>
Ma no, Cesarino! Non hai inteso che oggi
non si suona?
</p>

<p class="speaker">
SIGNOR CESARINO
</p>

<p>
Accordare non è sonare!
</p>

<p>
<span class="pagenum" id="Page_127">[127]</span>
</p>

<p class="speaker">
FULVIA
</p>

<p>
La farà poi, se mai, signor Cesarino: dopo
tavola...
</p>

<p class="speaker">
SIGNOR CESARINO
</p>

<p>
Ah, bene bene... E allora, ci permettano... Andiamo
a rinfrescarci un po'!
</p>

<p class="speaker">
SIGNORA BARBERINA
</p>

<p>
Con permesso... (<i>S'inchina</i>).
</p>

<div class="blockquote">
<p>
Escono per il primo uscio a destra, marito e moglie.
</p>
</div>

<p class="speaker">
ZIA ERNESTINA
</p>

<p>
(<i>a precipizio, con aria da spiritata</i>) Ah, no no
no no no! Me ne vado, me ne vado! — Non ci
resisto!
</p>

<p class="speaker">
FULVIA
</p>

<p>
(<i>sorridendo</i>) Eh, vedo anch'io, zia Ernestina...
</p>

<p class="speaker">
ZIA ERNESTINA
</p>

<p>
Ma che! — Non ci resisto! Ora stesso me ne
vado!
</p>

<div class="blockquote">
<p>
Si ode a questo punto la voce di BETTA dalla comune.
</p>
</div>

<p class="speaker">
VOCE DI BETTA
</p>

<p>
(<i>che annunzia</i>) Eccoli di ritorno!
</p>

<p class="speaker">
ZIA ERNESTINA
</p>

<p>
Vado su! vado su! Vado a prepararmi! Via!
via! via!
</p>

<p>
<span class="pagenum" id="Page_128">[128]</span>
</p>

<div class="blockquote">
<p>
Esce di furia per il secondo uscio a destra. Quasi contemporaneamente
entra dalla comune SILVIO GELLI.
</p>
</div>

<p class="speaker">
SILVIO
</p>

<p>
(<i>con ansia, alludendo alla partenza di zia Ernestina</i>)
Ebbene?
</p>

<p class="speaker">
FULVIA
</p>

<p>
(<i>guarda verso la comune, poi domanda</i>)
Livia?
</p>

<p class="speaker">
SILVIO
</p>

<p>
È entrata di là. Sarà su. — Che hai fatto?
</p>

<p class="speaker">
FULVIA
</p>

<p>
Se ne va; se ne va via da sè...
</p>

<p class="speaker">
SILVIO
</p>

<p>
Oggi stesso?
</p>

<p class="speaker">
FULVIA
</p>

<p>
Oggi... non so, domani... — Ha riconosciuto
lei stessa l'impossibilità di rimanere.
</p>

<p class="speaker">
SILVIO
</p>

<p>
Ah, bene! Ma non vorrei che oggi, a tavola...
</p>

<p class="speaker">
FULVIA
</p>

<p>
C'è, per fortuna, il maestro con la signora.
</p>

<p class="speaker">
SILVIO
</p>

<p>
Sono di là? (<i>indica il primo uscio a destra</i>).
</p>

<p class="speaker">
FULVIA
</p>

<p>
Sì, vai vai. Fa' presto. A momenti saremo a
tavola.
</p>

<p>
<span class="pagenum" id="Page_129">[129]</span>
</p>

<div class="blockquote">
<p>
Silvio, via per il primo uscio a destra. Poco dopo, dal secondo,
entra LIVIA che si dirige risolutamente, con fosco cipiglio, verso
Fulvia.
</p>
</div>

<p class="speaker">
LIVIA
</p>

<p>
Hai detto tu a zia Ernestina d'andarsene?
</p>

<p class="speaker">
FULVIA
</p>

<p>
(<i>addolorata di vedersela davanti così, le risponde
con grande dolcezza</i>) No, cara. Non io...
</p>

<p class="speaker">
LIVIA
</p>

<p>
E chi dunque la fa partire appena arrivata?
</p>

<p class="speaker">
FULVIA
</p>

<p>
Non so, nessuno... — Lei stessa.
</p>

<p class="speaker">
LIVIA
</p>

<p>
Lei stessa non può essere!
</p>

<p class="speaker">
FULVIA
</p>

<p>
Eppure torno a dirti che è lei...
</p>

<p class="speaker">
LIVIA
</p>

<p>
Ma se — arrivando questa mattina — mi
disse ch'era venuta per rimanere qui a lungo con
me!
</p>

<p class="speaker">
FULVIA
</p>

<p>
Lo so anch'io. M'hanno detto che ha portato
con sè anche un baule...
</p>

<p class="speaker">
LIVIA
</p>

<p>
Dunque, vedi...
</p>

<p>
<span class="pagenum" id="Page_130">[130]</span>
</p>

<p class="speaker">
FULVIA
</p>

<p>
Io t'assicuro, Livia, che per conto mio non
avrei avuto nulla in contrario. Dissi anzi a tuo
padre, che avrei avuto piacere ch'ella rimanesse.
</p>

<p class="speaker">
LIVIA
</p>

<p>
Ah, dunque è lui? (<i>Fiera, dura, guardandola
negli occhi</i>) Perchè?
</p>

<p class="speaker">
FULVIA
</p>

<p>
Non per me, credi, Livia. — Lo so; tu devi
sospettare così.
</p>

<p class="speaker">
LIVIA
</p>

<p>
Sospettare... È così chiaro, mi sembra!
</p>

<p class="speaker">
FULVIA
</p>

<p>
No, scusa. Perchè allora ti dico, che potresti
ricordare che già un'altra volta — <i>senza che
ci fossi io</i> — egli non la volle più in casa
e la mandò via. Me l'ha detto lui — se è vero...
</p>

<p class="speaker">
LIVIA
</p>

<p>
Allora, sì! È vero. — Ma il caso, <i>ora</i>, sarebbe
diverso.
</p>

<p class="speaker">
FULVIA
</p>

<p>
(<i>sempre con accorata e più intensa dolcezza</i>)
Perchè ora ci sono io — tu dici. E l'ho detto
anch'io, difatti, a tuo padre. Gli ho fatto notare
appunto, che tu ne avresti incolpato me.
</p>

<p class="speaker">
LIVIA
</p>

<p>
Non ostante questo, però — per incarico di
lui — tu l'hai licenziata.
</p>

<p>
<span class="pagenum" id="Page_131">[131]</span>
</p>

<p class="speaker">
FULVIA
</p>

<p>
Ma non l'ho licenziata io! Nè altri! — Che
vuoi che ti dica? Se ha deciso d'andarsene, così,
da un momento all'altro, sarà perchè... non so,
dopo aver parlato con me, qua, avrà concepito
forse... avversione, antipatia. — È il mio destino,
qua, per quanto io faccia di tutto... — E tu, se potessi
essere un po' giusta verso di me, dovresti
riconoscerlo. Credi, sono stata con lei affabilissima.
Ma mi hanno detto che è stata sempre un
po' bisbetica e fastidiosa...
</p>

<p class="speaker">
LIVIA
</p>

<p>
Io le voglio bene!
</p>

<p class="speaker">
FULVIA
</p>

<p>
Me l'immagino. E credi che l'ho trattata affabilmente
anche per questo. Io non so... abbiamo
financo riso insieme. Non so proprio di
che cosa si sia potuta avere a male... (<i>Tentando
di volgere in riso, affettuosamente, il discorso,
appigliandosi a ciò che ha di comico la figura della
zia Ernestina</i>) Ma forse... — sai perchè? — (<i>si
china un po' verso lei sorridendo, per mostrarle
il capo, e sollevando con una mano una ciocca
de' suoi capelli, aggiunge</i>) Questi capelli...
</p>

<p class="speaker">
LIVIA
</p>

<p>
Che vuoi dire?
</p>

<p class="speaker">
FULVIA
</p>

<p>
È tinta anche lei, lo sai. Me li ha guardati
con un viso così arcigno... Teme forse che la sua
tintura debba sfigurare troppo accanto alla mia.
Tu non puoi comprendere ancora certe debolezze...
</p>

<p>
<span class="pagenum" id="Page_132">[132]</span>
</p>

<p class="speaker">
LIVIA
</p>

<p>
(<i>dura, recisa</i>) Ah, certo! Meglio che non le
comprenda!
</p>

<p class="speaker">
FULVIA
</p>

<p>
(<i>avvertendo che lo sdegno di lei si riferisce
solo ai suoi capelli tinti e non a quelli della
vecchia</i>) Eppure... eppure io seguito a tingermeli
per te, sai?
</p>

<p class="speaker">
LIVIA
</p>

<p>
(<i>con nausea</i>) Per me?
</p>

<p class="speaker">
FULVIA
</p>

<p>
Per te, sì. — E per consiglio di tuo padre.
</p>

<p class="speaker">
LIVIA
</p>

<p>
Non capisco.
</p>

<p class="speaker">
FULVIA
</p>

<p>
Non capisci, lo so. Ma immagina che io abbia
<i>naturalmente</i>, sotto questa tintura, i capelli
dello stesso colore dei tuoi — ma proprio
tali e quali!
</p>

<p class="speaker">
LIVIA
</p>

<p>
Ebbene?
</p>

<p class="speaker">
FULVIA
</p>

<p>
Potresti pensare che il colore a codesti tuoi ti
sia potuto venire da quelli di tua madre...
</p>

<p class="speaker">
LIVIA
</p>

<p>
(<i>ponendosi ambo le mani sul capo, come a riparare
i capelli di sua madre, e dice, scostandosi</i>)
Sì, lo so!
</p>

<p>
<span class="pagenum" id="Page_133">[133]</span>
</p>

<p class="speaker">
FULVIA
</p>

<p>
Te l'ha detto tuo padre? Ed ecco perchè mi
consiglia di seguitare a tingermi i miei. E io lo
faccio: mentre non vorrei più, ti giuro. (<i>Con un
desiderio angoscioso, improvviso che la intenerisce,
al ricordo di se stessa giovine come è ora
la figlia</i>) — Ti guardo codesti ricciolini teneri
sulla nuca... Mi verrebbe voglia di prenderli con
due dita e allungarteli pian piano... senza farti
male...
</p>

<div class="blockquote">
<p>
Livia ha un moto istintivo di ribrezzo.
</p>
</div>

<p class="speaker">
FULVIA
</p>

<p>
(<i>lo nota, ma quasi per pietà di sè stessa dice
con un sorriso indefinibile</i>) Tu provi il solletico
solo a sentirtelo dire.
</p>

<p class="speaker">
LIVIA
</p>

<p>
(<i>c. s. con uno scatto irrefrenabile</i>) No!
</p>

<p class="speaker">
FULVIA
</p>

<p>
È ribrezzo delle mie dita? — Hai ragione.
<i>Anch'io penso che così forse, quand'eri
piccina te li carezzava tua
madre...</i>
</p>

<div class="blockquote">
<p>
Livia si nasconde la faccia e scoppia in pianto. Sopravviene dal
primo uscio a destra SILVIO che, evidentemente stava alle vedette.
</p>
</div>

<p class="speaker">
SILVIO
</p>

<p>
Livia, che cos'è?
</p>

<p>
<span class="pagenum" id="Page_134">[134]</span>
</p>

<p class="speaker">
FULVIA
</p>

<p>
(<i>subito</i>) Niente! niente! Piange per la partenza
della zia. Bisogna assolutamente che tu la
faccia restare.
</p>

<p class="speaker">
SILVIO
</p>

<p>
Ma sì, si vedrà...
</p>

<p class="speaker">
FULVIA
</p>

<p>
No, deve, deve restare, deve restare!
</p>

<p class="speaker">
SILVIO
</p>

<p>
Va bene; resterà. Ma Livia sa bene (<i>le si accosta
per abbracciarla</i>) che non merita questo
suo pianto...
</p>

<p class="speaker">
LIVIA
</p>

<p>
(<i>aggrappandosi al padre, in una convulsione
d'odio e di ribrezzo</i>) Non piango per questo!
non piango per questo!
</p>

<p class="speaker">
SILVIO
</p>

<p>
(<i>con Livia sul petto, guardando severamente
Fulvia</i>) E allora?
</p>

<p class="speaker">
FULVIA
</p>

<p>
(<i>apre desolatamente le braccia, guardando
come da lontano</i>) Io non so...
</p>

<div class="blockquote">
<p>
Entra, dopo una breve pausa, BETTA dal primo uscio a destra,
fermandosi sulla soglia.
</p>
</div>

<p class="speaker">
BETTA
</p>

<p>
È pronto, signora! (<i>E si ritira</i>).
</p>

<p>
<span class="pagenum" id="Page_135">[135]</span>
</p>

<p class="speaker">
SILVIO
</p>

<p>
Su, su, Livia! Basta. Andiamo... C'è gente
di là... Non è bene che sentano...
</p>

<p class="speaker">
LIVIA
</p>

<p>
(<i>riprendendosi</i>) Sì... sì...
</p>

<p class="speaker">
SILVIO
</p>

<p>
Asciughiamo codeste lagrime... (<i>S'avvia, con
Livia abbracciata; poi, sollevando il capo verso
Fulvia</i>) Andiamo...
</p>

<p class="speaker">
FULVIA
</p>

<p>
(<i>riaprendo le braccia e sospirando</i>) Andiamo.
</p>

<p class="pad2 center large">
TELA
</p>

<div class="chapter">
<p>
<span class="pagenum" id="Page_137">[137]</span>
</p>

<h2 id="atto3">ATTO TERZO</h2>
</div>

<div class="chapter">
<p>
<span class="pagenum" id="Page_138">[138]</span>
</p>

<h3>SCENA</h3>
</div>

<p>
La stessa scena del secondo atto. Sei mesi dopo: di
febbrajo, verso sera.
</p>

<p>
<span class="pagenum" id="Page_139">[139]</span>
</p>

<div class="blockquote">
<p>
Sono in iscena LIVIA e la ZIA ERNESTINA. Non sono più
vestite di nero nè l'una nè l'altra. Livia è irrequieta, smaniosa.
Sta seduta presso un tavolinetto, su cui stanno libri, riviste. Ne
prende in mano qualcuno; lo sfoglia; lo butta. La zia Ernestina è
in piedi e va di qua, di là, per riscaldarsi. La luce del giorno
manca a poco a poco.
</p>
</div>

<p class="speaker">
ZIA ERNESTINA
</p>

<p>
Pareva dovessero arrivare col buon tempo;
ho paura invece che stia per guastarsi di nuovo.
(<i>Pausa</i>) Brrr... fa un freddo qui... — (<i>Pausa</i>) Non
ne senti tu?
</p>

<p class="speaker">
LIVIA
</p>

<p>
(<i>buttando via una rivista, risponde sgarbatamente</i>)
No!
</p>

<p class="speaker">
ZIA ERNESTINA
</p>

<p>
Eh, beata te! (<i>Pausa</i>) (<i>Si stropiccia le mani</i>)
Febbrajo, febbrajo... — Viaggiare con questo
gelo, con una bambina appena nata... — (<i>Pausa</i>)
Ma di', si può sapere dov'è andata Betta?
</p>

<p class="speaker">
LIVIA
</p>

<p>
Non lo so.
</p>

<p class="speaker">
ZIA ERNESTINA
</p>

<p>
Sono più di quattr'ore che è fuori. — Mi pare
<span class="pagenum" id="Page_140">[140]</span>
che si dovrebbe pure preparare qualche cosa per
l'arrivo. Non c'è preparato niente!
</p>

<p class="speaker">
LIVIA
</p>

<p>
(<i>alzandosi indignata</i>) È preparato tutto! (<i>Poi,
dopo una pausa</i>). Potresti capire che m'indigna
codesta tua premura!
</p>

<p class="speaker">
ZIA ERNESTINA
</p>

<p>
(<i>con un sorriso di smorfiosa mansuetudine</i>)
No, sai com'è? Penso che gioja fu, quando tu
nascesti...
</p>

<p class="speaker">
LIVIA
</p>

<p>
E che c'entro io?
</p>

<p class="speaker">
ZIA ERNESTINA
</p>

<p>
Dopo tutto, è una tua sorellina...
</p>

<p class="speaker">
LIVIA
</p>

<p>
(<i>con scatto irresistibile</i>) Stupida!
</p>

<div class="blockquote">
<p>
Lunghissima pausa. Livia, tutta vibrante, scaraventa sul tavolino
un libro, che aveva preso in mano, dopo la rivista. Si volge
più d'una volta verso la zia, come per dirle qualche cosa, ma è
troppo colma d'odio e di dispetto, e si trattiene.
</p>
</div>

<p class="speaker">
ZIA ERNESTINA
</p>

<p>
(<i>sospirando</i>) Eh! — saranno guai!
</p>

<p class="speaker">
LIVIA
</p>

<p>
È incredibile! Ma come puoi tu, tu, ricordar
la mia nascita, la gioja che ne ebbe mia madre? — È
incredibile! incredibile!
</p>

<p>
<span class="pagenum" id="Page_141">[141]</span>
</p>

<p class="speaker">
ZIA ERNESTINA
</p>

<p>
È un'altra vita che comincia... E ce n'è tanto
bisogno qua!
</p>

<p class="speaker">
LIVIA
</p>

<p>
Io aspetto ancora di sapere una cosa; e poi te
la lascio qua — a te che hai fatto lega — codesta
vita che comincia!
</p>

<p class="speaker">
ZIA ERNESTINA
</p>

<p>
Aspetti? Che aspetti?
</p>

<p class="speaker">
LIVIA
</p>

<p>
Lo so io!
</p>

<p class="speaker">
ZIA ERNESTINA
</p>

<p>
Che gusto anche tu, adesso, a far la misteriosa! — Che
intendi dire che me la lasci qua? — Te
ne vorresti andare?
</p>

<p class="speaker">
LIVIA
</p>

<p>
(<i>infastidita</i>) Oh, basta, zia Ernestina. — Non
voglio parlare con te.
</p>

<p class="speaker">
ZIA ERNESTINA
</p>

<p>
(<i>dopo una pausa</i>) Hai tuo padre, del resto,
qua, che ti vuol tanto bene, e che ha tanti riguardi...
</p>

<p class="speaker">
LIVIA
</p>

<p>
(<i>con violenza rabbiosa</i>) Basta, ti dico! — Non
capisci che non posso sentirti dire così?
</p>

<p class="speaker">
ZIA ERNESTINA
</p>

<p>
Non parlo più. (<i>Dopo una lunga pausa però,
non sapendo resistere, ripiglia</i>) Ma certe idee,
<span class="pagenum" id="Page_142">[142]</span>
pure, dovresti levartele dal capo... — (<i>Altra pausa</i>)
Perchè son prevenzioni, credi, prevenzioni...
</p>

<p class="speaker">
LIVIA
</p>

<p>
(<i>sbuffando</i>) Oh Dio, ancora!
</p>

<p class="speaker">
ZIA ERNESTINA
</p>

<p>
(<i>frinzelandosi</i>) Dici che ho fatto lega! — Ero
venuta qua per te!
</p>

<p class="speaker">
LIVIA
</p>

<p>
Per difendermi, già!
</p>

<p class="speaker">
ZIA ERNESTINA
</p>

<p>
Per difenderti! per difenderti!
</p>

<p class="speaker">
LIVIA
</p>

<p>
E ora difendi lei!
</p>

<p class="speaker">
ZIA ERNESTINA
</p>

<p>
Ma non la difendo! — Sono giusta. — Vedo
che sei tu! Non vuoi disarmare!
</p>

<p class="speaker">
LIVIA
</p>

<p>
(<i>con scatto subitaneo, aggressiva</i>) Ma lo sai
tu <i>veramente</i> che donna ha portato in casa
mio padre?
</p>

<p class="speaker">
ZIA ERNESTINA
</p>

<p>
(<i>sbalordita</i>) Che... che donna?
</p>

<p class="speaker">
LIVIA
</p>

<p>
Aspetta! aspetta! — Spero di potertelo dire
tra poco!
</p>

<p>
<span class="pagenum" id="Page_143">[143]</span>
</p>

<p class="speaker">
ZIA ERNESTINA
</p>

<p>
(<i>dopo una pausa di sbalordimento: in tono di
rimprovero contenuto</i>) Ma che pensi! che cerchi! — Statti
quieta, figliuola mia; e credi che quella
è una donna che ha molto sofferto...
</p>

<p class="speaker">
LIVIA
</p>

<p>
Sofferto. Si vede dai capelli.
</p>

<p class="speaker">
ZIA ERNESTINA
</p>

<p>
Credi... credi... — (<i>Con un gesto comico, pensando
ai suoi capelli ritinti</i>) Che c'entrano i capelli!
</p>

<p class="speaker">
LIVIA
</p>

<p>
Intanto sappiamo come l'ha portata!
</p>

<p class="speaker">
ZIA ERNESTINA
</p>

<p>
Dio mio, l'aveva conosciuta...
</p>

<p class="speaker">
LIVIA
</p>

<p>
(<i>a precipizio</i>) Da prima ch'io nascessi; l'aveva
dimenticata; poi s'ammalò; fu chiamato; corse
a salvarla... — (<i>s'interrompe a un tratto</i>) Aspetta,
ti dico, che saprò dartene notizie più precise!
</p>

<p class="speaker">
ZIA ERNESTINA
</p>

<p>
Hai chiesto forse informazioni?
</p>

<p class="speaker">
LIVIA
</p>

<p>
Tu non t'impicciare!
</p>

<p class="speaker">
ZIA ERNESTINA
</p>

<p>
C'è di mezzo il signor parroco?
</p>

<p>
<span class="pagenum" id="Page_144">[144]</span>
</p>

<p class="speaker">
LIVIA
</p>

<p>
Si vedranno, allora, i riguardi che ha avuto
per me mio padre. — Già sta sempre come in
agguato, con la paura che lo fa guardare continuamente
davanti e dietro: — E io lo so, lo so,
di che teme!
</p>

<p class="speaker">
ZIA ERNESTINA
</p>

<p>
Tu non sai niente! Sta in apprensione per te!
</p>

<p class="speaker">
LIVIA
</p>

<p>
Ch'io venga a sapere, sì! — In due mesi ch'è
fuori, è tornato otto volte...
</p>

<p class="speaker">
ZIA ERNESTINA
</p>

<p>
Per rivederti, e stare un giorno con te!
</p>

<p class="speaker">
LIVIA
</p>

<p>
No, no! Per altro! — E non fa più nulla! — È
una pietà, un avvilimento... per non dire un'altra
cosa: a cinquant'anni, vederlo così, appresso
a una donna come quella. — Perchè non la sposò
prima, se è vero che la conosceva da tanto tempo?
</p>

<p class="speaker">
ZIA ERNESTINA
</p>

<p>
Perchè forse prima non poteva. Oh bella!
</p>

<p class="speaker">
LIVIA
</p>

<p>
Non era mica maritata, lei. Egli era vedovo...
Perchè non poteva?
</p>

<p class="speaker">
ZIA ERNESTINA
</p>

<p>
E che ne sai tu che — potendolo — non lo
faceva, per esempio, per te?
</p>

<p>
<span class="pagenum" id="Page_145">[145]</span>
</p>

<p class="speaker">
LIVIA
</p>

<p>
Per me? — Per me, no! Per me sarebbe stato
meglio, che l'avesse fatto prima, quand'ancora
non capivo.
</p>

<p class="speaker">
ZIA ERNESTINA
</p>

<p>
E sarà stato allora per altro! Non cercare!
</p>

<p class="speaker">
LIVIA
</p>

<p>
Dici per mia madre? No! Perchè ciò che anzi
mi sdegna sopratutto è che questo suo amore si
vede così chiaro che lo riporta alla sua gioventù,
proprio ai tempi di mia madre — come un'irriverenza
tanto più cruda alla memoria di lei. Mi
pare quasi che la tradisca <i>ora</i>: mi fa questa impressione;
come se mia madre, dopo tredici anni,
ritornasse, per questo loro amore pòstumo, viva
e giovane, per soffrirne! — Per questo, per questo
la odio tanto più, questa donna, quanto più la
vedo, che mi vorrebbe esser materna. Mi fa schifo,
orrore, come se, parlandomi, guardandomi, facesse
ogni volta un tradimento a mia madre.
</p>

<p class="speaker">
ZIA ERNESTINA
</p>

<p>
Ma che dici? che vai farneticando? O vedete
un po' che pensieri in una testa di bambina, Signore
Iddio! — È peccato, pensare certe cose!
</p>

<p class="speaker">
LIVIA
</p>

<p>
Sì, sì — e quando vedrai quello che farò!
</p>

<p class="speaker">
ZIA ERNESTINA
</p>

<p>
Ah senti: meno male che tuo padre ritorna
stasera!
</p>

<p>
<span class="pagenum" id="Page_146">[146]</span>
</p>

<p class="speaker">
LIVIA
</p>

<p>
Portandomi la sorellina!
</p>

<p class="speaker">
ZIA ERNESTINA
</p>

<p>
Me ne volevo andare. Mi pento di non averlo
fatto! — Ma ora, subito, appena ritornano... — Che!
che!... Io sono pacifica!
</p>

<p class="speaker">
LIVIA
</p>

<p>
Come! Avrai la vita che comincia...
</p>

<p class="speaker">
ZIA ERNESTINA
</p>

<p>
Ma io lo dicevo per te! — Che vuoi che cominci
per me! Sono vecchia. — Fastidii!
</p>

<p class="speaker">
LIVIA
</p>

<p>
Eh sì! — Comincerà anche per me, la vita...
</p>

<p class="speaker">
ZIA ERNESTINA
</p>

<p>
(<i>scrollandosi</i>) Oh infine! Te la vedi tu! — (<i>Altra
lunga pausa. Si reca a guardare dalla veranda
nel giardino</i>) Ma guarda! Il cancello del
giardino, di nuovo aperto!
</p>

<p class="speaker">
LIVIA
</p>

<p>
L'avrà lasciato così il giardiniere. Sarà qui
vicino.
</p>

<p class="speaker">
ZIA ERNESTINA
</p>

<p>
Già, ma è sera, a momenti... E con questo
tempo! Non c'è neanche Betta in casa... — Io ho
paura.
</p>

<p class="speaker">
LIVIA
</p>

<p>
Dici per quel signore dell'altra volta?
</p>

<p>
<span class="pagenum" id="Page_147">[147]</span>
</p>

<p class="speaker">
ZIA ERNESTINA
</p>

<p>
Proprio lì era — davanti al cancello — ti ricordi?
</p>

<p class="speaker">
LIVIA
</p>

<p>
Che spiava — sì. Ma com'è che tu non lo conoscevi?
</p>

<p class="speaker">
ZIA ERNESTINA
</p>

<p>
Io? — Ma che! — Come?
</p>

<p class="speaker">
LIVIA
</p>

<p>
Se ti disse che aveva conosciuto la mamma!
</p>

<p class="speaker">
ZIA ERNESTINA
</p>

<p>
Ma che! deve aver sbagliato! — Tu eri affacciata
su alla finestra. Voleva far sapere che conosceva
la signora e disse <i>la mamma</i>, indicando
te su.
</p>

<p class="speaker">
LIVIA
</p>

<p>
Dunque tu credi proprio che parlasse di
<i>questa</i> signora?
</p>

<p class="speaker">
ZIA ERNESTINA
</p>

<p>
(<i>impressionata</i>) Ah, che forse le tue ricerche...?
</p>

<p class="speaker">
LIVIA
</p>

<p>
No, no. Non ci pensavo più, se tu ora non
me lo ricordavi. Ma può essere anche lui una
prova. Uno che viene — chi sa da dove — a cercarla...
</p>

<p class="speaker">
ZIA ERNESTINA
</p>

<p>
L'avrà veduta qualche volta!
</p>

<p>
<span class="pagenum" id="Page_148">[148]</span>
</p>

<p class="speaker">
LIVIA
</p>

<p>
Chi sa dove...
</p>

<p class="speaker">
ZIA ERNESTINA
</p>

<p>
Ma Livia! Smetti almeno davanti a me di parlare
così, perchè a' miei tempi le ragazze...
</p>

<p class="speaker">
LIVIA
</p>

<p>
Eh via, cara zia! — Le ragazze? Davvero
credi che non capisca che razza di donna dev'essere
stata quella? — Con quel bel campione!
Neanche un soprabito aveva... — Ti disse che sarebbe
ritornato?
</p>

<p class="speaker">
ZIA ERNESTINA
</p>

<p>
Che avrebbe aspettato il suo ritorno.
</p>

<p class="speaker">
LIVIA
</p>

<p>
Dunque oggi! (<i>Quasi tra sè</i>) Vorrei parlargli!
</p>

<p class="speaker">
ZIA ERNESTINA
</p>

<p>
(<i>dopo un momento di riflessione, decidendosi</i>)
Senti: io vado a chiudere il cancello! (<i>S'avvia</i>).
</p>

<p class="speaker">
LIVIA
</p>

<p>
No, zia. Lasci fuori il giardiniere?
</p>

<p class="speaker">
ZIA ERNESTINA
</p>

<p>
Avrà la chiave!
</p>

<div class="blockquote">
<p>
Scende dalla veranda nel giardino. Livia resta assorta a pensare.
Poco dopo, la zia Ernestina rientra tutta abbrezzata dal
freddo.
</p>
</div>

<p class="speaker">
ZIA ERNESTINA
</p>

<p>
(<i>rientrando</i>) Ah, proprio si gela stasera!
</p>

<p>
<span class="pagenum" id="Page_149">[149]</span>
</p>

<p class="speaker">
LIVIA
</p>

<p>
(<i>dopo una pausa, ancora assorta</i>) E non ti
sembra strano, che papà — risposando — abbia
sentito il bisogno di venirsene qui, dove — dopo
sette mesi — non conosciamo ancora nessuno?
</p>

<p class="speaker">
ZIA ERNESTINA
</p>

<p>
Ah, questo sì! Ha scelto proprio un brutto
posto, te lo dico io! Così abbandonato, fuori
mano... (<i>dirà questo, strofinandosi le braccia con
le mani incrociate sul petto, per il freddo. A un
tratto, sobbalzando a un tonfo cupo improvviso,
che viene dall'interno</i>) Oh Dio!
</p>

<p class="speaker">
LIVIA
</p>

<p>
Che è stato?
</p>

<p class="speaker">
ZIA ERNESTINA
</p>

<p>
Non hai inteso di là?
</p>

<div class="blockquote">
<p>
BETTA entra dalla comune, tutta infagottata, con un vecchio
cappello in capo.
</p>
</div>

<p class="speaker">
LIVIA
</p>

<p>
(<i>ridendo</i>) Ah, è Betta!
</p>

<p class="speaker">
BETTA
</p>

<p>
(<i>non comprendendo il perchè dello spavento
e della risata</i>) Che cosa?
</p>

<p class="speaker">
ZIA ERNESTINA
</p>

<p>
La porta... Che spavento! — (<i>A Betta</i>) — Freddo,
eh?
</p>

<p>
<span class="pagenum" id="Page_150">[150]</span>
</p>

<p class="speaker">
BETTA
</p>

<p>
E a momenti pioverà...
</p>

<p class="speaker">
ZIA ERNESTINA
</p>

<p>
Io sto morendo. Corro a prendermi su uno
scialletto.
</p>

<div class="blockquote">
<p>
Via per il secondo uscio a destra. Subito Betta s'accosta a
Livia con aria misteriosa.
</p>
</div>

<p class="speaker">
BETTA
</p>

<p>
(<i>piano, gestendo vivamente con le mani</i>) Chiaro
come la luce del sole, sa! Non c'è più dubbio!
</p>

<p class="speaker">
LIVIA
</p>

<p>
(<i>con viva ansia</i>) Dite, dite!
</p>

<p class="speaker">
BETTA
</p>

<p>
Non poteva qua, non poteva senza scandalo!
</p>

<p class="speaker">
LIVIA
</p>

<p>
È arrivata la risposta?
</p>

<p class="speaker">
BETTA
</p>

<p>
Eh altro! — Da due giorni... Voleva venir
lui stesso a comunicargliela. Ma, povero vecchio...
Mi aspettava.
</p>

<p class="speaker">
LIVIA
</p>

<p>
Ebbene? — Niente?
</p>

<p class="speaker">
BETTA
</p>

<p>
Niente! — Nessun bando in chiesa, nè a Merate,
<span class="pagenum" id="Page_151">[151]</span>
nè a Lodi. Nessuna richiesta al municipio
di stato libero!
</p>

<p class="speaker">
LIVIA
</p>

<p>
E dunque?
</p>

<p class="speaker">
BETTA
</p>

<p>
Chiaro come la luce del sole, che matrimonio
non c'è stato. — Non è moglie! — Non sono
sposati!
</p>

<p class="speaker">
LIVIA
</p>

<p>
Ma è sicuro che l'atto di morte non poteva
bastare?
</p>

<p class="speaker">
BETTA
</p>

<p>
Sicurissimo! — Anche per i vedovi, signorina,
c'è bisogno dei bandi! — Scusi, in tredici anni,
non avrebbe potuto riammogliarsi, anche più di
una volta? — Niente! Non sono sposati! Ne può
esser sicura!
</p>

<p class="speaker">
LIVIA
</p>

<p>
Ma sì! Dev'esser così!...
</p>

<p class="speaker">
BETTA
</p>

<p>
E così si spiega tutto, allora — perchè sia andata
a mettere al mondo così lontano la figliuola!
Qua — dovendo denunziare la nascita — lei capisce,
si sarebbe scoperta la magagna: che non è
moglie; che quella è una bastardella qualunque...
Ma lo sapremo subito, fra un pajo di giorni!
</p>

<p class="speaker">
LIVIA
</p>

<p>
Non mi servirà più! — Mi basta questo!
</p>

<p>
<span class="pagenum" id="Page_152">[152]</span>
</p>

<p class="speaker">
BETTA
</p>

<p>
Ma che eran modi da signora quelli!
</p>

<p class="speaker">
LIVIA
</p>

<p>
(<i>fissa in un pensiero odioso contro il padre</i>)
Ha potuto far questo...
</p>

<p class="speaker">
BETTA
</p>

<p>
Eh, le arti di queste donne! Si può esser sant'uomini:
se ci si casca...
</p>

<p class="speaker">
LIVIA
</p>

<p>
Ma il pudore, almeno, di non metterla accanto,
sotto lo stesso tetto! Farmela chiamar
mamma!
</p>

<p class="speaker">
BETTA
</p>

<p>
Già — io non so!...
</p>

<p class="speaker">
LIVIA
</p>

<p>
Ah — ma ora! (<i>Piano</i>) Zitta!
</p>

<div class="blockquote">
<p>
Rientra dal secondo uscio a destra la ZIA ERNESTINA con
uno scialletto di lana sulle spalle.
</p>
</div>

<p class="speaker">
ZIA ERNESTINA
</p>

<p>
Oh, dico, bisognerà far lume qua. — S'è
fatto bujo.
</p>

<p class="speaker">
LIVIA
</p>

<p>
(<i>a Betta, di furia</i>) Andiamo su, andiamo su,
Betta!
</p>

<div class="blockquote">
<p>
Livia e Betta escono per il secondo uscio a destra.
</p>
</div>

<p>
<span class="pagenum" id="Page_153">[153]</span>
</p>

<p class="speaker">
ZIA ERNESTINA
</p>

<p>
(<i>sola, dopo averle seguite con gli occhi</i>) Ma
che hanno? Di dove ritorna quella pettegola? — (<i>Sta
a pensare col fiato trattenuto; poi, lasciandolo
andare</i>) Ah, che storia! — Basta, accendiamo.
</p>

<div class="blockquote">
<p>
Si reca presso la comune a girar la chiavetta della luce elettrica.
Nel frattempo MARCO MAURI, già entrato nel giardino
quando la zia Ernestina è andata a chiudere il cancello, entra per
la veranda. È molto invecchiato in un anno, ma con gli occhi più
che mai vivi, di quella tragica ilarità dei pazzi. È senza soprabito,
e ancora con un vecchio abito estivo. Si tiene in fondo, in ombra,
presso la veranda.
</p>
</div>

<p class="speaker">
MAURI
</p>

<p>
(<i>appena la zia Ernestina fa lume nella scena</i>)
Permesso?
</p>

<p class="speaker">
ZIA ERNESTINA
</p>

<p>
(<i>con terrore, voltandosi, ancora con la mano
sulla chiavetta della luce</i>) Oh Dio! Chi è?
</p>

<p class="speaker">
MAURI
</p>

<p>
Io. Non si spaventi.
</p>

<p class="speaker">
ZIA ERNESTINA
</p>

<p>
Entrate così, come un ladro? — Di dove siete
entrato?
</p>

<p class="speaker">
MAURI
</p>

<p>
Dal cancello, prima che lei lo richiudesse.
</p>

<p class="speaker">
ZIA ERNESTINA
</p>

<p>
Vi tenevate dunque in agguato?
</p>

<p>
<span class="pagenum" id="Page_154">[154]</span>
</p>

<p class="speaker">
MAURI
</p>

<p>
I ladri, signora, non chiedono permesso, e
non aspettano che si faccia lume per entrare.
</p>

<p class="speaker">
ZIA ERNESTINA
</p>

<p>
Ma chi siete? Che volete, di nuovo qua?
</p>

<p class="speaker">
MAURI
</p>

<p>
Le chiesi l'altra volta, se si ricorda...
</p>

<p class="speaker">
ZIA ERNESTINA
</p>

<p>
Non sono ritornati!
</p>

<p class="speaker">
MAURI
</p>

<p>
Lei mi disse oggi.
</p>

<p class="speaker">
ZIA ERNESTINA
</p>

<p>
Ma non sono ritornati! E non si sa, se e
quando ritorneranno. Potete dunque andare!
</p>

<p class="speaker">
MAURI
</p>

<p>
Non s'inquieti. Vuol dire che aspetterò ancora.
Tranne che lei non voglia indicarmi dove
potrei andare a trovarla subito. — E credo che
sarebbe meglio, perchè qua...
</p>

<p class="speaker">
ZIA ERNESTINA
</p>

<p>
Sono in viaggio! sono in viaggio! (<i>Squadrandolo,
incuriosita, ma sempre arcigna e sospettosa</i>)
Ma che avete da dirle? perchè volete aspettarla? — Il
vostro nome?
</p>

<p class="speaker">
MAURI
</p>

<p>
Inutile che lo lasci a lei, il mio nome. Bisogna
<span class="pagenum" id="Page_155">[155]</span>
ch'io la veda e le parli. (<i>Alludendo a Fulvia</i>) — Mi
conosce; e anche il marito. Lei forse è una
parente?
</p>

<p class="speaker">
ZIA ERNESTINA
</p>

<p>
Sì, la zia.
</p>

<p class="speaker">
MAURI
</p>

<p>
(<i>guardandola male</i>) Di chi?
</p>

<p class="speaker">
ZIA ERNESTINA
</p>

<p>
(<i>evadendo, messa in sospetto dalla domanda</i>)
La zia della... della... cioè, prozìa, veramente — della
figliuola.
</p>

<p class="speaker">
MAURI
</p>

<p>
Prozìa paterna?
</p>

<p class="speaker">
ZIA ERNESTINA
</p>

<p>
(<i>senza più riflettere; confusa</i>) No — materna.
</p>

<p class="speaker">
MAURI
</p>

<p>
E allora... (<i>Ripigliandosi</i>) Ma che! — Non può
essere! Ne aveva una sola!
</p>

<p class="speaker">
ZIA ERNESTINA
</p>

<p>
(<i>vinta dalla curiosità — piano — ma pur senza
disarmare</i>) Io, io — sono io!
</p>

<p class="speaker">
MAURI
</p>

<p>
(<i>la guarda con occhi ìlari, tèneri, e dice piano,
con gioja</i>) La zia Ernestina? Lei è dunque la
zia Ernestina? — Fulvia credeva che lei fosse
morta!
</p>

<p>
<span class="pagenum" id="Page_156">[156]</span>
</p>

<p class="speaker">
ZIA ERNESTINA
</p>

<p>
Piano — zitto — per carità!
</p>

<p class="speaker">
MAURI
</p>

<p>
(<i>più piano, misteriosamente</i>) Perchè è morta
lei, invece, qua? (<i>Ma lo dice con gioja, e si mette
un dito sulla bocca, stringendo coi denti il labbro
inferiore. Poi aggiunge, con un gesto allegro
delle mani, come se fosse una fortuna</i>) Ancora
morta, eh? ancora morta per la figlia? (<i>Trae un
gran sospiro</i>) Ah, come sono contento! Come
mi sento leggero! come mi sento leggero! — Temevo
questo soltanto! Che qua si fosse chiarito...
(<i>Subito con foga, abbracciandola</i>) — E allora
m'ajuti, m'ajuti, zia Ernestina, lei che conosce
lo strazio...
</p>

<p class="speaker">
ZIA ERNESTINA
</p>

<p>
(<i>atterrita, divincolandosi</i>) Ma siete matto? — Io
non vi conosco!
</p>

<p class="speaker">
MAURI
</p>

<p>
No, dico lo strazio!
</p>

<p class="speaker">
ZIA ERNESTINA
</p>

<p>
(<i>c. s.</i>) Ma che strazio! Di che?
</p>

<p class="speaker">
MAURI
</p>

<p>
Di Fulvia! di Fulvia!
</p>

<p class="speaker">
ZIA ERNESTINA
</p>

<p>
Ma dove? — Lasciatemi! — (<i>svincolandosi</i>)
grido!
</p>

<p>
<span class="pagenum" id="Page_157">[157]</span>
</p>

<p class="speaker">
MAURI
</p>

<p>
Se è ancora morta per la figlia!
</p>

<p class="speaker">
ZIA ERNESTINA
</p>

<p>
Ma ne ha un'altra, ora, di figlia — tutta per
sè — da un mese!
</p>

<p class="speaker">
MAURI
</p>

<p>
(<i>con un gesto e con voce d'allegra noncuranza</i>)
Non importa! Non importa!
</p>

<p class="speaker">
ZIA ERNESTINA
</p>

<p>
Come non importa?
</p>

<p class="speaker">
MAURI
</p>

<p>
Lo sapevo. — Non importa! — Anche con
questa figlia, allora, se ne voleva venire con me! — Niente...
Fu un momento! Ebbe la debolezza
di cedergli. — Quello che ho passato, zia Ernestina!...
Ah!... (<i>Strizza tutto il volto, e scuote le
mani. Poi, riaprendo gli occhi, pallidissimo, ha
come una vertigine e sta per cadere. — La zia
Ernestina si spaventa</i>) Niente... niente... (<i>Ride</i>) — Penso
da stamattina, come lo chiamavano gli
antichi quel fiume...
</p>

<p class="speaker">
ZIA ERNESTINA
</p>

<p>
(<i>trasecolata</i>) Che fiume?
</p>

<p class="speaker">
MAURI
</p>

<p>
Ah sì, il Lete... Il Lete, ecco... (<i>Caricando il
tono</i>) Il fiume dell'oblìo!
</p>

<p class="speaker">
ZIA ERNESTINA
</p>

<p>
Siete ubriaco?
</p>

<p>
<span class="pagenum" id="Page_158">[158]</span>
</p>

<p class="speaker">
MAURI
</p>

<p>
No. Scorre veramente nelle taverne, ora, questo
fiume. Ma io non bevo! — E sono tante notti,
cara zia Ernestina, che non dormo più. Mi sento
gli occhi, sa come? — qua, questi due archi delle
ciglia — sa, gli archi di certi ponticelli che accavalcano
la rena, i ciottoli d'un greto asciutto,
arido, pieno di grilli? — Così! — E ce li ho qua,
davvero, negli orecchi, due grilli maledetti, che
stridono, stridono da farmi impazzire! — Ah,
posso parlare, posso parlare, ora, davanti a lei!
E parlo anche bene — no? come quand'ero in
campagna, là, che m'esercitavo nell'oratoria,
sperando d'esser promosso Pubblico Ministero,
e imbussolavo i temi e mi mettevo a improvvisare
ad alta voce, tra gli alberi: — <i>Signori della
Corte, Signori Giurati</i>... — Parlo,
parlo, mi scusi, perchè non posso farne a meno...
Ho una smania qui, nello stomaco... Mi metterei
a gridare, dalla gioja... — La vedrò! — Fulvia
le ha certo parlato di me.
</p>

<p class="speaker">
ZIA ERNESTINA
</p>

<p>
No! Mai! — Io non so chi siete!
</p>

<p class="speaker">
MAURI
</p>

<p>
Non è possibile, scusi, che non le abbia detto
che tentò d'uccidersi, or è un anno.
</p>

<p class="speaker">
ZIA ERNESTINA
</p>

<p>
Questo sì, me lo disse.
</p>

<p class="speaker">
MAURI
</p>

<p>
E non le parlò di me?
</p>

<p>
<span class="pagenum" id="Page_159">[159]</span>
</p>

<p class="speaker">
ZIA ERNESTINA
</p>

<p>
Mi parlò della vita che non poteva più tollerare!
</p>

<p class="speaker">
MAURI
</p>

<p>
Non è vero! Fu per me! — Lo nega, lo so. — Ma
fu per me!
</p>

<p class="speaker">
ZIA ERNESTINA
</p>

<p>
(<i>tornando a squadrarlo, atterrita, ma pur con
una certa pietà d'avvilimento</i>) Per voi?
</p>

<p class="speaker">
MAURI
</p>

<p>
(<i>con uno scatto di sdegno</i>) Ma non mi guardi
il vestito, mi faccia il piacere!
</p>

<p class="speaker">
ZIA ERNESTINA
</p>

<p>
(<i>c. s. per rimediare</i>) No... vi vedo... vi vedo
così...
</p>

<p class="speaker">
MAURI
</p>

<p>
Non ho freddo! Tremo; ma non ho freddo. — Nervi! — Convulso! — Non
ci penso! — Potrei guadagnare, volendo. — Non ci penso! — Da
un anno, da un anno, io... (<i>troncando</i>) — È
impossibile! — Bisogna finirla, in un modo qualunque.
</p>

<p class="speaker">
ZIA ERNESTINA
</p>

<p>
Ma che volete finire più! — È finita!
</p>

<p class="speaker">
MAURI
</p>

<p>
Ah no, sa! — Non è vero! Non può esser
vero! — Ora che l'ho scovata!
</p>

<p>
<span class="pagenum" id="Page_160">[160]</span>
</p>

<p class="speaker">
ZIA ERNESTINA
</p>

<p>
Ma se vi dico che ora ha la sua bambina!
</p>

<p class="speaker">
MAURI
</p>

<p>
Ma appunto per questo! Anzi! — Ora si
vedrà!...
</p>

<p class="speaker">
ZIA ERNESTINA
</p>

<p>
Siete venuto per questo? — Che intenzioni
avete?
</p>

<p class="speaker">
MAURI
</p>

<p>
Son venuto... sono venuto perchè non ne
posso più!
</p>

<p class="speaker">
ZIA ERNESTINA
</p>

<p>
Ma vi assicuro che lei non si ricorda più di
voi, e potete esser certo che ora non pensa più
ad altro che a sua figlia!
</p>

<p class="speaker">
MAURI
</p>

<p>
Se fosse vero, sarebbe una disgrazia, questa.
Una disgrazia, zia Ernestina, perchè ci sono anch'io!
C'è, oltre la nostra, cara zia Ernestina,
c'è — anche quando vorremmo che non ci fosse — c'è
pure la vita degli altri! — Eh, come si
fa!... Non possiamo chiuderci nella nostra vita,
come se gli altri non ci fossero! — Se la mia vita
è in quella di lei, e senza di lei io non posso vivere...
</p>

<p class="speaker">
ZIA ERNESTINA
</p>

<p>
Ma nessuno ha l'obbligo...
</p>

<p class="speaker">
MAURI
</p>

<p>
D'amare un altro per forza? Lo so! — È
<span class="pagenum" id="Page_161">[161]</span>
questa la disgrazia! — Ma allora la vita, cara zia
Ernestina, s'uccide dov'è! dove uno l'ha!
</p>

<p class="speaker">
ZIA ERNESTINA
</p>

<p>
(<i>con terrore</i>) Oh Dio! Che vorreste fare?
</p>

<p class="speaker">
MAURI
</p>

<p>
Non lo so. — Sono qua. — Mi forzo da un
anno a tentare di vivere senza di lei. Ho visto
che non posso!
</p>

<div class="blockquote">
<p>
Sopravviene a questo punto, dalla veranda, il GIARDINIERE,
in gran fretta.
</p>
</div>

<p class="speaker">
IL GIARDINIERE
</p>

<p>
(<i>annunziando</i>) — Signorina, i padroni! arrivano
i padroni!
</p>

<p class="speaker">
ZIA ERNESTINA
</p>

<p>
Dio mio — (<i>A Mauri</i>) Andate! andate, per carità!
</p>

<p class="speaker">
MAURI
</p>

<p>
Io resto.
</p>

<p class="speaker">
ZIA ERNESTINA
</p>

<p>
(<i>al giardiniere</i>) Andate su, Giovanni, ad avvertire!
</p>

<p class="speaker">
IL GIARDINIERE
</p>

<p>
(<i>correndo verso il secondo uscio a destra</i>) Sissignora!
sissignora! (<i>Esce</i>).
</p>

<p class="speaker">
ZIA ERNESTINA
</p>

<p>
Vorreste fare uno scandalo al suo arrivo, davanti
alla figliuola?
</p>

<p>
<span class="pagenum" id="Page_162">[162]</span>
</p>

<p class="speaker">
MAURI
</p>

<p>
No. Io parlerò. E dirò tutto!
</p>

<p class="speaker">
ZIA ERNESTINA
</p>

<p>
Per carità! Voi siete pazzo! Andate! andate!
</p>

<p class="speaker">
MAURI
</p>

<p>
Non me ne vado.
</p>

<p class="speaker">
ZIA ERNESTINA
</p>

<p>
Vi prometto che gliene parlerò io! — Aspettate
almeno fino a domani!
</p>

<p class="speaker">
MAURI
</p>

<p>
No, questa sera.
</p>

<p class="speaker">
ZIA ERNESTINA
</p>

<p>
Sì, va bene — questa sera — ma più tardi,
quando sarà sola!
</p>

<p class="speaker">
MAURI
</p>

<p>
Me lo promette?
</p>

<p class="speaker">
ZIA ERNESTINA
</p>

<p>
Sì, sì — non dubitate! — Il vostro nome?
</p>

<p class="speaker">
MAURI
</p>

<p>
Marco Mauri.
</p>

<p class="speaker">
ZIA ERNESTINA
</p>

<p>
Ecco... ecco, arrivano! — Andate... andate
di qua!
</p>

<p>
<span class="pagenum" id="Page_163">[163]</span>
</p>

<div class="blockquote">
<p>
Lo fa uscire per la veranda nel giardino. Entrano, poco dopo,
BETTA dal secondo uscio a destra, e contemporaneamente dalla
comune, in abito da viaggio, FULVIA e SILVIO, seguiti dalla
BAMBINAJA, che regge su un ricco port-enfant la neonata, nascosta
da un lungo velo color di rosa.
</p>
</div>

<p class="speaker">
FULVIA
</p>

<p>
(<i>con un primo impulso di correre ad abbracciare
la zia Ernestina, e poi trattenendosi e porgendole
soltanto la mano</i>) Oh zia... cara signorina
Ernestina! Come va?... come va? — (<i>Nota
che Livia manca</i>) Eccoci finalmente di ritorno!
</p>

<p class="speaker">
BETTA
</p>

<p>
Ben tornata, signora! Ben tornato, signor
dottore!
</p>

<p class="speaker">
FULVIA
</p>

<p>
Cara Betta... Anche voi... Tutti bene? — (<i>Alla
bambinaja</i>) Sedete, sedete. — (<i>Le si accosta
con la zia Ernestina e con Betta, e le dice, alludendo
alla bambina</i>) Seguita a dormire?
</p>

<div class="blockquote">
<p>
La bambinaja siede. Fulvia e le altre due le si fanno intorno.
Fulvia solleva il velo, pian pianino, e mostra loro la bimba dormente.
</p>
</div>

<p class="speaker">
FULVIA
</p>

<p>
Eccola qua!
</p>

<p class="speaker">
BETTA
</p>

<p>
Oh com'è bella!
</p>

<p class="speaker">
ZIA ERNESTINA
</p>

<p>
Che amore!... Come dorme!
</p>

<p class="speaker">
BETTA
</p>

<p>
Ma come somiglia: oh — (<i>a zia Ernestina</i>)
<span class="pagenum" id="Page_164">[164]</span>
guardi, guardi, come somiglia alla signorina
Livia! — Non è vero?
</p>

<p class="speaker">
ZIA ERNESTINA
</p>

<p>
Sì, sì...
</p>

<p class="speaker">
FULVIA
</p>

<p>
(<i>a Silvio</i>) Te lo dicevo io?
</p>

<p class="speaker">
BETTA
</p>

<p>
Ma tal quale!
</p>

<p class="speaker">
ZIA ERNESTINA
</p>

<p>
Tal quale! — Mi pare di rivederla... Me la
ricordo proprio così!
</p>

<p class="speaker">
BETTA
</p>

<p>
Anch'io! anch'io!
</p>

<p class="speaker">
FULVIA
</p>

<p>
(<i>con un sorriso indefinibile</i>) Ah già, anche
voi... Io certo no — ma vedo anch'io che questa
le somiglia...
</p>

<p class="speaker">
SILVIO
</p>

<p>
E Livia intanto dov'è?
</p>

<p class="speaker">
ZIA ERNESTINA
</p>

<p>
È su. L'ho fatta avvertire...
</p>

<p class="speaker">
BETTA
</p>

<p>
(<i>confusa</i>) Già... sì... era con me...
</p>

<p class="speaker">
SILVIO
</p>

<p>
Andatele a dire che discenda!
</p>

<p>
<span class="pagenum" id="Page_165">[165]</span>
</p>

<p class="speaker">
BETTA
</p>

<p>
Ma credo che...
</p>

<p class="speaker">
FULVIA
</p>

<p>
(<i>a Silvio</i>) Lasciala, Dio mio! — Se non vuol
discendere...
</p>

<p class="speaker">
SILVIO
</p>

<p>
Ma nient'affatto!
</p>

<p class="speaker">
FULVIA
</p>

<p>
Può darsi che non si senta bene.
</p>

<p class="speaker">
BETTA
</p>

<p>
S'è chiusa in camera...
</p>

<p class="speaker">
FULVIA
</p>

<p>
Ecco, vedi? La vedremo domani.
</p>

<p class="speaker">
SILVIO
</p>

<p>
Vado su io!
</p>

<p class="speaker">
FULVIA
</p>

<p>
Vacci per te; ma non la forzare a discendere,
se non vuole.
</p>

<p class="speaker">
SILVIO
</p>

<p>
Va bene... va bene... (<i>Via per il secondo uscio
a destra</i>).
</p>

<p class="speaker">
FULVIA
</p>

<p>
(<i>a Betta</i>) Fatemi il piacere, Betta, accompagnate
in camera la bambinaja.
</p>

<p>
<span class="pagenum" id="Page_166">[166]</span>
</p>

<p class="speaker">
BETTA
</p>

<p>
Subito, signora. Andiamo.
</p>

<p class="speaker">
FULVIA
</p>

<p>
(<i>alla bambinaja che si alza e le passa vicino</i>)
Piano eh? Mi raccomando! Non me la fate svegliare.
</p>

<p class="speaker">
BETTA
</p>

<p>
Non dubiti, non dubiti... (<i>via con la bambinaja
per il primo uscio a destra</i>).
</p>

<p class="speaker">
FULVIA
</p>

<p>
(<i>subito abbracciando la zia Ernestina</i>) — Ah,
zia Ernestina — hai visto? (<i>allude alla bambina</i>)
Sono felice!
</p>

<p class="speaker">
ZIA ERNESTINA
</p>

<p>
(<i>cercando di sottrarsi all'abbraccio</i>) No...
senti... senti...
</p>

<p class="speaker">
FULVIA
</p>

<p>
Che c'è?
</p>

<p class="speaker">
ZIA ERNESTINA
</p>

<p>
C'è un guajo! c'è un guajo!
</p>

<p class="speaker">
FULVIA
</p>

<p>
Livia? — E lasciala stare!
</p>

<p class="speaker">
ZIA ERNESTINA
</p>

<p>
No! Uno che è venuto a cercarti.
</p>

<p class="speaker">
FULVIA
</p>

<p>
Me? Chi?
</p>

<p>
<span class="pagenum" id="Page_167">[167]</span>
</p>

<p class="speaker">
ZIA ERNESTINA
</p>

<p>
Mi ha detto il nome... — È di là, in giardino!
</p>

<p class="speaker">
FULVIA
</p>

<p>
In giardino? Lì? E chi è? A quest'ora?
</p>

<p class="speaker">
ZIA ERNESTINA
</p>

<p>
Vuol parlarti!
</p>

<p class="speaker">
FULVIA
</p>

<p>
Lì, nascosto?
</p>

<p class="speaker">
ZIA ERNESTINA
</p>

<p>
È un forestiere. Non se ne voleva andare. Gli
promisi che te l'avrei detto.
</p>

<p class="speaker">
FULVIA
</p>

<p>
Ma come! Ora?
</p>

<p class="speaker">
ZIA ERNESTINA
</p>

<p>
Più tardi... — Era venuto anche due giorni fa.
</p>

<p class="speaker">
FULVIA
</p>

<p>
(<i>quasi tra sè</i>) Che sia ancora quel pazzo?
</p>

<p class="speaker">
ZIA ERNESTINA
</p>

<p>
Un pazzo, sì! Pare un pazzo... Mi disse che
tu, per lui...
</p>

<p class="speaker">
FULVIA
</p>

<p>
Mauri? t'ha detto Mauri?
</p>

<p class="speaker">
ZIA ERNESTINA
</p>

<p>
Sì... mi pare così...
</p>

<p>
<span class="pagenum" id="Page_168">[168]</span>
</p>

<p class="speaker">
FULVIA
</p>

<p>
E che vuole?
</p>

<p class="speaker">
ZIA ERNESTINA
</p>

<p>
Mi pare che abbia cattive intenzioni...
</p>

<p class="speaker">
FULVIA
</p>

<p>
Contro di me?
</p>

<p class="speaker">
ZIA ERNESTINA
</p>

<p>
Dice che senza di te non può vivere...
</p>

<p class="speaker">
FULVIA
</p>

<p>
Eh via! Ancora? — Gli hai detto che io...?
</p>

<p class="speaker">
ZIA ERNESTINA
</p>

<p>
Sì, sì — della bambina!
</p>

<p class="speaker">
FULVIA
</p>

<p>
E dunque!
</p>

<p class="speaker">
ZIA ERNESTINA
</p>

<p>
Ma dice che non glien'importa!
</p>

<p class="speaker">
FULVIA
</p>

<p>
È pazzo! — Niente... — non temere, zia Ernestina.
</p>

<p class="speaker">
ZIA ERNESTINA
</p>

<p>
Ma è di là... — E se...
</p>

<p class="speaker">
FULVIA
</p>

<p>
Questo sì, questo sì — può fare uno scandalo. — Ma
com'è venuto? Come ha saputo? — Che
t'ha detto?
</p>

<p>
<span class="pagenum" id="Page_169">[169]</span>
</p>

<p class="speaker">
ZIA ERNESTINA
</p>

<p>
Ma... — io non ci ho capito niente... Ha parlato
finanche di grilli... S'è messo a predicare...
Dice però così, che bisogna finirla.
</p>

<p class="speaker">
FULVIA
</p>

<p>
Ancora?
</p>

<p class="speaker">
ZIA ERNESTINA
</p>

<p>
Gliel'ho detto! — Ma ha minacciato! Gli ho
detto...
</p>

<p class="speaker">
FULVIA
</p>

<p>
Lascia! lascia! Temo ora qua per Livia; che
senta... Ma non voglio agitarmi, non voglio agitarmi... — (<i>Con
gioia</i>) L'allatto io, sai?
</p>

<div class="blockquote">
<p>
Sopravviene dal secondo uscio a destra, SILVIO.
</p>
</div>

<p class="speaker">
FULVIA
</p>

<p>
Oh, Silvio...
</p>

<p class="speaker">
SILVIO
</p>

<p>
Mi ha detto che ora discende.
</p>

<p class="speaker">
FULVIA
</p>

<p>
Livia? Ma no! Era meglio che rimanesse su!
</p>

<p class="speaker">
SILVIO
</p>

<p>
Nient'affatto! — Lo deve anche per rispetto
a me.
</p>

<p class="speaker">
FULVIA
</p>

<p>
E l'hai costretta?
</p>

<p>
<span class="pagenum" id="Page_170">[170]</span>
</p>

<p class="speaker">
SILVIO
</p>

<p>
Non posso tollerare che seguiti così! Non mi
ha voluto neanche aprire! Ma ha promesso infine
che ora discenderà.
</p>

<p class="speaker">
FULVIA
</p>

<p>
(<i>a zia Ernestina</i>) Cerchi, cerchi lei d'impedirlo,
zia Ernestina!
</p>

<p class="speaker">
SILVIO
</p>

<p>
Perchè?
</p>

<p class="speaker">
FULVIA
</p>

<p>
Perchè c'è di là, in giardino, — ... quel Mauri,
sai?
</p>

<p class="speaker">
SILVIO
</p>

<p>
(<i>restando</i>) Qua — e come?
</p>

<p class="speaker">
FULVIA
</p>

<p>
Pare che sia qua da due giorni.
</p>

<p class="speaker">
ZIA ERNESTINA
</p>

<p>
Sì, sì. — Era venuto a domandare...
</p>

<p class="speaker">
SILVIO
</p>

<p>
(<i>con viva agitazione</i>) E ha parlato con Livia?
</p>

<p class="speaker">
ZIA ERNESTINA
</p>

<p>
No, no — con me!
</p>

<p class="speaker">
SILVIO
</p>

<p>
E che vuole?
</p>

<p>
<span class="pagenum" id="Page_171">[171]</span>
</p>

<p class="speaker">
FULVIA
</p>

<p>
Ma, al solito! La sua pazzia!
</p>

<p class="speaker">
SILVIO
</p>

<p>
Ancora? — Ma come ha scoperto?
</p>

<p class="speaker">
FULVIA
</p>

<p>
Che vuoi ch'io sappia! — Va', va' — cerca di
farlo andar via, prima che Livia discenda. (<i>Silvio
s'avvia verso la veranda</i>).
</p>

<p class="speaker">
ZIA ERNESTINA
</p>

<p>
No: solo, no!
</p>

<p class="speaker">
SILVIO
</p>

<p>
(<i>scrollandosi e uscendo</i>) Ma via!
</p>

<p class="speaker">
ZIA ERNESTINA
</p>

<p>
Da' ascolto a me: sarà meglio mandarci Giovanni!
</p>

<p class="speaker">
FULVIA
</p>

<p>
(<i>irritata</i>) Ma no, zia! Debbono esser soli... — Mi
metti in apprensione...
</p>

<p class="speaker">
ZIA ERNESTINA
</p>

<p>
Io l'ho veduto in uno stato...
</p>

<p class="speaker">
FULVIA
</p>

<p>
Ma piuttosto, allora, ci vado io!
</p>

<p class="speaker">
ZIA ERNESTINA
</p>

<p>
No! Tu, no!
</p>

<div class="blockquote">
<p>
Rientra dal secondo uscio a destra BETTA.
</p>
</div>

<p>
<span class="pagenum" id="Page_172">[172]</span>
</p>

<p class="speaker">
FULVIA
</p>

<p>
(<i>subito, a Betta</i>) Dov'è Giovanni?
</p>

<p class="speaker">
BETTA
</p>

<p>
Mah... io non so... Dev'esser nel suo casotto,
in giardino.
</p>

<p class="speaker">
ZIA ERNESTINA
</p>

<p>
Ah, bene, bene, allora!... — Sarà disceso
di là...
</p>

<p class="speaker">
BETTA
</p>

<p>
Non so, signora, se debbo eseguire l'ordine
che m'ha dato la signorina...
</p>

<p class="speaker">
FULVIA
</p>

<p>
Che ordine?
</p>

<p class="speaker">
BETTA
</p>

<p>
Vorrebbe che l'automobile...
</p>

<p class="speaker">
ZIA ERNESTINA
</p>

<p>
Ho capito! — Se ne vuole andare! — Me l'ha
detto.
</p>

<p class="speaker">
FULVIA
</p>

<p>
Che? Se ne vuole andare? — Dove?
</p>

<p class="speaker">
BETTA
</p>

<p>
Pare che si sia preparata...
</p>

<p class="speaker">
FULVIA
</p>

<p>
Per andarsene? Ma che è fatto apposta, questa
sera, appena arrivo?
</p>

<p>
<span class="pagenum" id="Page_173">[173]</span>
</p>

<p class="speaker">
ZIA ERNESTINA
</p>

<p>
No, carina mia, da un pezzo, da un pezzo si
congiura qui! (<i>E guarda fremendo Betta</i>).
</p>

<p class="speaker">
BETTA
</p>

<p>
Dice a me, signorina?
</p>

<p class="speaker">
ZIA ERNESTINA
</p>

<p>
A voi, a voi, sì! — Col signor parroco... Non
so che ambasciate...
</p>

<p class="speaker">
FULVIA
</p>

<p>
Ma dove vuole andarsene? Perchè?
</p>

<p class="speaker">
BETTA
</p>

<p>
Io non so... Io sono stata comandata...
</p>

<p class="speaker">
FULVIA
</p>

<p>
Che c'entra il parroco?
</p>

<p class="speaker">
ZIA ERNESTINA
</p>

<p>
Ci siete stata anche oggi, per più di quattr'ore!
Non negate!
</p>

<p class="speaker">
FULVIA
</p>

<p>
(<i>con lo sdegno di chi non vuol più darsi pena
per una così palese e dura ingiustizia</i>) Eh, via!
Se la vedrà con suo padre! — Io vado dalla mia
bambina.
</p>

<div class="blockquote">
<p>
Fa per avviarsi verso il primo uscio a destra, quando, dal secondo,
appare LIVIA, pronta per partire.
</p>
</div>

<p>
<span class="pagenum" id="Page_174">[174]</span>
</p>

<p class="speaker">
FULVIA
</p>

<p>
(<i>arrestandosi</i>) Ma che cos'è? Che pazzie son
queste, Livia?
</p>

<p class="speaker">
LIVIA
</p>

<p>
Dov'è mio padre?
</p>

<p class="speaker">
FULVIA
</p>

<p>
Vuoi andare? Dove vuoi andare?
</p>

<p class="speaker">
LIVIA
</p>

<p>
Lo so io.
</p>

<p class="speaker">
FULVIA
</p>

<p>
Ma dici sul serio? A quest'ora? — E perchè
poi? — Senza nessuna ragione?
</p>

<p class="speaker">
LIVIA
</p>

<p>
La so io, la ragione. — E dovreste saperla
anche voi!
</p>

<p class="speaker">
FULVIA
</p>

<p>
(<i>colpita da quel «voi», la guarda</i>) Ah, mi
dài del voi, ora? — Per la buona accoglienza, è
vero? — Ma insomma, che è accaduto qui? — Qual'è
la ragione, ch'io dovrei sapere?
</p>

<p class="speaker">
LIVIA
</p>

<p>
Io voglio parlare con mio padre! — Dov'è?
</p>

<p class="speaker">
FULVIA
</p>

<p>
Ma ti figuri che tuo padre possa lasciarti andar
via?
</p>

<p>
<span class="pagenum" id="Page_175">[175]</span>
</p>

<p class="speaker">
LIVIA
</p>

<p>
Non ha più nessun diritto, mio padre, di tenermi
qua, accanto a voi!
</p>

<p class="speaker">
FULVIA
</p>

<p>
Vuoi dire accanto a <i>me</i>?
</p>

<p class="speaker">
LIVIA
</p>

<p>
No. Dico accanto a <i>voi</i>!
</p>

<p class="speaker">
FULVIA
</p>

<p>
(<i>torna a guardarla; si frena</i>) E va bene! Di'
come vuoi. — Ma perchè credi che tuo padre...?
</p>

<p class="speaker">
LIVIA
</p>

<p>
Questo lo vedrò con lui!
</p>

<p class="speaker">
FULVIA
</p>

<p>
Oh, insomma! sì — veditela con lui! — Sono
stanca. Tu non hai neppur veduto come e con chi
sono ritornata... (<i>Fa per avviarsi</i>).
</p>

<p class="speaker">
LIVIA
</p>

<p>
Andate, sì. — Tanto meglio! Ci sarà <i>quella</i>,
ora, qua, per tutti quanti.
</p>

<p class="speaker">
FULVIA
</p>

<p>
(<i>con un baleno di speranza, che la decisione di
Livia sia per gelosia della sorella</i>) Ah, per questo? — No,
Livia! Tu non puoi sapere, figliuola mia,
com'io, venendo, abbia desiderato di metterti
accanto, nel mio cuore, a quella bambina che è
di là... (<i>E fa per abbracciarla</i>).
</p>

<p>
<span class="pagenum" id="Page_176">[176]</span>
</p>

<p class="speaker">
LIVIA
</p>

<p>
(<i>con subitaneo, fierissimo moto di repulsione</i>)
Ah no — lasciatemi — grazie! Accanto a quella,
io non ci sto!
</p>

<p class="speaker">
FULVIA
</p>

<p>
(<i>con uno sforzo sovrumano per dominarsi,
ferendo sè stessa, pur di salvare da quella repulsione
la bambina</i>) Tu dici per me, è vero, Livia? — Non
dici per la bambina!
</p>

<p class="speaker">
LIVIA
</p>

<p>
Ma se lo dico per voi — è anche per lei!
</p>

<p class="speaker">
FULVIA
</p>

<p>
No — ah — no! Perchè — comunque tu pensi
di me — voglia o non voglia — quella è tua sorella!
</p>

<p class="speaker">
LIVIA
</p>

<p>
Quando lo sarà! Per ora, no. — Non è vero!
</p>

<p class="speaker">
FULVIA
</p>

<p>
Come non è vero?
</p>

<p class="speaker">
LIVIA
</p>

<p>
Non è vero, perchè voi non siete la moglie di
mio padre!
</p>

<p class="speaker">
FULVIA
</p>

<p>
No? E che sono?
</p>

<p class="speaker">
LIVIA
</p>

<p>
Lo sapete meglio di me, che cosa siete!
</p>

<p>
<span class="pagenum" id="Page_177">[177]</span>
</p>

<p class="speaker">
FULVIA
</p>

<p>
(<i>di nuovo, con quel baleno di speranza</i>) Mi
sdegni per questo? — Ah, ma se è per questo — no,
Livia! — Non so come tu abbia potuto pensare...
</p>

<p class="speaker">
LIVIA
</p>

<p>
Dove sono gli atti del vostro matrimonio?
</p>

<p class="speaker">
FULVIA
</p>

<p>
(<i>rivolgendosi un po' alla zia Ernestina, un
po' a Betta</i>) Ah, è questa la congiura? Voi due
avete fatto ricerche? (<i>Indica Betta e Livia</i>).
</p>

<p class="speaker">
LIVIA
</p>

<p>
Non ci sono! non ci sono!
</p>

<p class="speaker">
FULVIA
</p>

<p>
(<i>con scatto di fierezza, per troncare</i>) Ci sono! — Tu
hai cercato male! — Ci sono!
</p>

<p class="speaker">
LIVIA
</p>

<p>
Non basta negare! — Se diceste dove?
</p>

<p class="speaker">
FULVIA
</p>

<p>
Per carità, Livia, non farmi dire... — Per carità
di te stessa, più che di me — non cimentarmi;
te ne scongiuro. Sono veramente stanca.
</p>

<p class="speaker">
LIVIA
</p>

<p>
No. Non c'è bisogno che diciate. A me mi
basta questo.
</p>

<p class="speaker">
FULVIA
</p>

<p>
Che ti basta?
</p>

<p>
<span class="pagenum" id="Page_178">[178]</span>
</p>

<p class="speaker">
LIVIA
</p>

<p>
Ma questo riconoscimento.
</p>

<p class="speaker">
FULVIA
</p>

<p>
Quale?
</p>

<p class="speaker">
LIVIA
</p>

<p>
Ma che nascondete cose che — <i>per carità
di me</i> — non potete dire.
</p>

<p class="speaker">
FULVIA
</p>

<p>
Ma no! Io non nascondo nulla!
</p>

<p class="speaker">
LIVIA
</p>

<p>
M'avete scongiurata di non farvi dire... Che
cosa? Cose che riguardano me?
</p>

<p class="speaker">
FULVIA
</p>

<p>
No — no — non dico questo...
</p>

<p class="speaker">
LIVIA
</p>

<p>
E allora? — Cose che riguardano voi?
</p>

<p class="speaker">
FULVIA
</p>

<p>
Me — sì...
</p>

<p class="speaker">
LIVIA
</p>

<p>
Ma io me le immagino!
</p>

<p class="speaker">
FULVIA
</p>

<p>
Tu non t'immagini niente! Non son cose che
tu possa immaginarti! — Ed è meglio così — ti
dico io stessa che è meglio così! — Lasciami star
tranquilla.
</p>

<p>
<span class="pagenum" id="Page_179">[179]</span>
</p>

<p class="speaker">
LIVIA
</p>

<p>
Ma starete tranquilla, ora: Me ne vado!
</p>

<p class="speaker">
FULVIA
</p>

<p>
Non puoi andartene! Non devi! Ho patito il
martirio, io, un anno, qua, perchè tu restassi accanto
a tuo padre almeno, poichè accanto a me
non vuoi...
</p>

<div class="blockquote">
<p>
Livia la guarda male.
</p>
</div>

<p class="speaker">
FULVIA
</p>

<p>
(<i>subito, allora, correggendosi</i>) Non puoi, non
puoi — va bene! — E non ho fatto nulla io,
per costringerti, se non dimostrarti tutto l'affetto
d'una <i>vera madre</i>, finchè non me ne
sono astenuta, vedendo che tu non potevi rispondere
a quest'affetto, e che anzi ne provavi sdegno,
anzichè piacere. — Ebbene, non voglio nulla. Seguita
pure a sdegnarmi. — Ma sono la moglie
legittima di tuo padre. E non te lo dico per me.
Te lo dico per la bambina di là — che tu perciò
devi amare; anche se non ami me: <i>perchè
è tua sorella!</i> Una figlia, tal quale come
te, senza nessuna differenza! — E questo anzi
è bene tu lo intenda subito: — <i>Senza differenza!</i> — Non
potrei ammettere, che tu
ne pensassi per lei una sola!
</p>

<p class="speaker">
LIVIA
</p>

<p>
Tranne quella della madre, mi concederete.
</p>

<p class="speaker">
FULVIA
</p>

<p>
(<i>perdendo a questo punto, alla sferzante ironia,
ogni dominio di sè</i>) No, nemmeno questa!
</p>

<p>
<span class="pagenum" id="Page_180">[180]</span>
</p>

<p class="speaker">
LIVIA
</p>

<p>
(<i>fredda, più che mai ironica</i>) Come, nemmeno
questa? Non siamo mica figlie della stessa madre!
</p>

<p class="speaker">
FULVIA
</p>

<p>
Ma che credi che sia io? Che pensi tu di me?
</p>

<p class="speaker">
LIVIA
</p>

<p>
Le stesse cose, che proprio voi stimate da nascondere.
</p>

<p class="speaker">
FULVIA
</p>

<p>
E vorresti farle pesare su mia figlia? — Ah,
no, sai!
</p>

<p class="speaker">
LIVIA
</p>

<p>
Mia madre...
</p>

<p class="speaker">
FULVIA
</p>

<p>
Ma che tua madre! — Finiscila! — Tu non
l'hai conosciuta!
</p>

<p class="speaker">
LIVIA
</p>

<p>
Se non l'ho conosciuta — so chi era; e so
chi siete voi!
</p>

<p class="speaker">
FULVIA
</p>

<p>
Chi sono io? (<i>la afferra; la scrolla, al colmo
del furore</i>) Che puoi saperne tu? — Ah, sì? — Ne
sei certa? — E non te lo leverai dalla testa?
E crederai che mia figlia abbia per madre una
donnaccia? Sì? sì? E io ti dico allora che anche
tu sei figlia d'una tal donnaccia!
</p>

<p>
<span class="pagenum" id="Page_181">[181]</span>
</p>

<p class="speaker">
LIVIA
</p>

<p>
(<i>atterrita, inorridita</i>) No, no!
</p>

<p class="speaker">
FULVIA
</p>

<p>
Sì! sì! Tal quale! Figlie della stessa madre! — E
sono io tua madre! — sono io! sono io!
Capisci ora? T'hanno fatto credere ch'io fossi
morta? Non è vero! Eccomi qua! Sono tua madre!
E quello che sono per lei, sono per te! — Senza
differenza! senza differenza! — Ah, ora mi
sono liberata! Ora sono viva!
</p>

<div class="blockquote">
<p>
Dirà questo, abbandonando come morta Livia nelle braccia del
padre, che alle grida è accorso in subbuglio insieme con Marco
Mauri dalla veranda.
</p>
</div>

<p class="speaker">
SILVIO
</p>

<p>
(<i>raccogliendosi tra le braccia Livia e stringendola
a sè</i>) Ma tu l'hai uccisa!
</p>

<p class="speaker">
FULVIA
</p>

<p>
La tua impostura ho uccisa! Volevi che pesasse
anche sulla bambina e schiacciasse anche
lei? Ebbene: No! no!
</p>

<p class="speaker">
SILVIO
</p>

<p>
Ma tu ora non puoi stare più qui!
</p>

<p class="speaker">
FULVIA
</p>

<p>
E me ne vado! Me ne vado, sì! Ma non più
come prima! Ah, non più come prima, ora!
(<i>A Mauri</i>) — La mia bambina! Vai! Di là — la
mia bambina! (<i>indica il primo uscio a destra — e
il Mauri accorre</i>) La mia bambina!
</p>

<p>
<span class="pagenum" id="Page_182">[182]</span>
</p>

<p class="speaker">
SILVIO
</p>

<p>
(<i>cercando di scuotere la figlia, come morta</i>)
Livia! Livia!
</p>

<p class="speaker">
FULVIA
</p>

<p>
(<i>che si sarà fatta presso il primo uscio a destra,
in fremente attesa che il Mauri le rechi la bambina</i>)
Che Livia! Me la porto via con me Livia,
questa volta! Diglielo, quando rinviene! — Lei,
sì — viva — e mia! — con me, viva! — Nella
vita! — Alla ventura!
</p>

<p class="pad2 center large">
TELA
</p>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

<div style='display:block; margin-top:4em'>*** END OF THE PROJECT GUTENBERG EBOOK COME PRIMA MEGLIO DI PRIMA ***</div>
<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away--you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin:0.83em 0; font-size:1.1em; text-align:center'>START: FULL LICENSE<br />
<span style='font-size:smaller'>THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</span>
</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &bull; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &bull; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &bull; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &bull; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s web site
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our Web site which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This Web site includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</body>
</html>
